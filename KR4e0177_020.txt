# -*- mode: mandoku-view; -*-
#+TITLE: 小山類稿
#+DATE: 2015-08-25 00:24:06.389078
#+PROPERTY: ID KR4e0177
#+PROPERTY: BASEEDITION WYG    
#+PROPERTY: JUAN 卷二十
<pb:KR4e0177_WYG_020-1a>¶
欽定四庫全書¶
　小山類稿巻二十¶
　　　　　　　　　　　　　　明　張岳　撰¶
　　賦¶
　　　望思樓賦(有序/)¶
　樓王克明之先人築以娛老逮其殁也葬距樓南十¶
　里登樓以望則其藏也與其昔遊也皆可思也故克¶
　明寓以斯名而請年友惠安張某爲之賦以道其思¶
<pb:KR4e0177_WYG_020-1b>¶
　時戊寅四月朔日¶
絳河之陰龍潭之澨有高樓焉淩晷景以上騰横碧落而¶
中峙羣山環委在下兮若舞而翔若拱而起翹翠光於茅¶
麓兮聽逸響於江瀨時憑虚以縱觀兮眇遐情之所寄睠¶
千里兮㑹心羌何爲兮垂涕嗚呼噫嘻宇宙無情萬物有¶
數感物變之無端兮憂與樂其易趣念斯樓之始基兮果¶
誰人之尺度方其畫棟春輝綵衣日麗菽水承歡絃歌繼¶
志陋人寰之卑湫兮挾爽鳩以洞視曽日月之幾何兮但¶
<pb:KR4e0177_WYG_020-2a>¶
見荒墟頽冡馬鬛崇而薾室閟拱木蟉兮凄凄宿草青¶
兮揺曵水幽咽以含悲兮雲黭勃而凝淚狐兎躑躅以經¶
丘兮亦嘯歌而慘悴循蓼莪之哀詩兮耿宛鳩之不寐¶
願彷彿以如見兮馳營魂於四際精摶摶以往來兮氣¶
穆穆以方繼初浙瀝以盤旋兮忽㝠迷而漫瀰上無高而¶
不即兮下無深而不至慨寥廓之無有兮息衡中之纚¶
纚飛野馬於梁間兮度隙光於疏綺風飄飄以動簷兮疑¶
颯颯而來止起睇盻於中天兮見長江之東逝目斷絶而¶
<pb:KR4e0177_WYG_020-2b>¶
弗舒兮心煩寃以如醉嗟昔賢之慷慨兮猶追傷於負¶
米顧鼎祭之惟豐兮亦何釋於罍恥極幽明以攀號兮¶
曠千載而一揆非大德之可言兮寧報施之敢擬仰蒼¶
天之浩蕩兮茫不知其所以樓之望兮有時而窮望之¶
思兮有時而弭收視反觀廓爾思兮内湛湛而弗貳荒丘¶
之頽兮斯樓之圮兮爾名永存前人之光兮後人之企¶
　　詩¶
　　　送人之崑山司訓¶
<pb:KR4e0177_WYG_020-3a>¶
宛宛西飛日餘光照客裳青岡留一壑石瀨幽且長駕¶
言從之遊山水有清光浮雲日夕起寒風何凄凉寧爲¶
巖畔栢不隨秋葉揚朅來二三子懐德應徬徨淵雋尋¶
薄味苦淡出清商浩歌入雲表驚起雙鴻翔沉浮何足¶
論兹意殊未央仰看河漢碧徒爾問津梁¶
　　　寄贈姚江陳舍人生日¶
衢路騰軒車鱗鱗夕埃起幽人卧空山一榻淨如洗紫¶
簫遞谷聲𤣥鶴銜石髓五十歲未衰明眸烱秋水昨宵¶
<pb:KR4e0177_WYG_020-3b>¶
火昏中祥光見弧矢瑶花隔歲開影醮千巖裏三壽古¶
來傳真訣静可擬贈君一束書夜半認戊巳¶
　　　少宗伯王甌濱先生持節封益藩便道歸省予¶
　　　爲何愛之正郎賦贈¶
江空流月華白石光淩亂孤舟泛層波一往如飛翰遐¶
哉遠遊心爲國樹藩幹明遣辭玉衣倚門發皓粲悠悠¶
甌水濱春日浴鳬鸛爲爾立斯須言笑遲昏旦回首百¶
念并時時瞻斗漢¶
<pb:KR4e0177_WYG_020-4a>¶
　　　大司寇恒山張公父母俱八十餘三疏得歸省¶
　　　太夫人舊患喪明公歸而愈縉紳多詠其事鄭¶
　　　同年與聚索予作忙中走筆¶
恒山何危哉白雲復漫瀰念彼白雲飛戚戚傷岵屺流¶
光不再須甘瀡爲誰㫖累疏叩天閽洞塞幸伊邇不謂¶
許國身亦慰門閭倚沉迷起宿痾春風滿歩履古來孝¶
子心寒氷躍雙鯉眇綿氣感通或可徴神理如兹事幽¶
絶傳聞乏前史推之民物間一視而已矣願轉此心丹¶
<pb:KR4e0177_WYG_020-4b>¶
坐使呻吟止¶
　　　觀瀑八景爲孫性甫詠¶
　　　雙泉¶
遺榮渉林丘捫蘿弭朝節廻眺林薄外瀑流撼玉軼天¶
髙山氣清野靜夕霏徹忽見雙飛龍下飲寒潭洌水霧¶
騰紫虹石鯨勢怒抉初疑河漢傾又似渾沌泄靈源莽¶
何窮素練天所揭仙翁碧玉笙鶴馭振㵳泬我欲從之¶
遊風烟坐羈屑緬邈懐孤髙幽意不可掇¶
<pb:KR4e0177_WYG_020-5a>¶
　　　泉源¶
向來觀懸瀑披袂颯秋風耳目豈不廣歴覽意未窮(闕/)¶
　縁廻磴倚杖睨危峯亂雲交壁翠石竇㵼泉紅㣲㳙¶
初濆湧稍稍入幽潨匯爲百尺波俯矙千仞礲靜光沉¶
斗緯上與銀河通愛兹塵外境頓覺心神融踟蹰慰煩¶
倦坐久超鴻濛顧謂後來子形役徒沖沖川上有孤嘆¶
萬古集虛衷¶
　　　流觴渠¶
<pb:KR4e0177_WYG_020-5b>¶
去去㵎中水悠悠頭上巾歲月如飛彈不飲生秋塵家¶
有紫霞精一迴三千春注之金荷葉投彼寒流濵寒流¶
清且駛荷葉何逡巡列坐藉春草籌影亂紛繽當歌即¶
成曲逸響動濳鱗引脰川原外翠靄千&KR0008;屯理深物有¶
悟興極感相因試同世人飲誰得此中真¶
　　　月溪橋¶
月色清且虛溪流靜而澈二者相涵映空山境竒絶創¶
始昔何人石虹跨丹穴幽篁迷舊谿迴磴距飛轍中有¶
<pb:KR4e0177_WYG_020-6a>¶
亡懐子長笛横翠鐵一曲寒兔泣再曲溪石裂夜深斗¶
柄移孤峭厲嵽嵲安得雙飛鴻相從問真訣營魄感晦¶
盈深淵積氷雪危橋未可梯兹意吾能說¶
　　　白雲洞¶
巉巗鬼鑿工&KR1005;嶫怪石走窪窈積輕烟千秋藏虬蚪瀰¶
濛揺春波飄忽變蒼狗少進天末墟復經土囊口仙人¶
睡正酣冉冉穿窻牖竹簟生㣲寒披衣起抖擻顧謂長¶
鬚奴鷄骨曾占不釀泉流未枯豐樂烟已乆萬古天地¶
<pb:KR4e0177_WYG_020-6b>¶
心兹事良不偶復恐虹霓合臨風頻搔首¶
　　　飛雲峯¶
長嘯林木下掛冠林木巔山農荷鋤歸相與話豐年輕¶
風萬里隂落日一江烟緲緲生虛谷淒淒翻野田小溪¶
流未穩寒漲欲平川阿婦視春筐蚕老簇且眠兒童浪¶
驚喜剖竹走流泉山園霜露深黍稌蟠蛟蜒社酒及時¶
釀春秋豚一肩無爲歌蟋蟀使我抱悁悁¶
　　　留客亭¶
<pb:KR4e0177_WYG_020-7a>¶
憑軒有所思思思在逺岑我有青絲瑟欲奏無知音淒¶
淒芳草色遲遲美人心佳期不可敦離憂故難任秋江¶
浮芙蓉春渚振璆琳㝠迷天欲雨歎息河梁深歸來臥¶
山中浪浪涕霑襟竹窻列月&KR0892;杉徑黑雲沉願乗空谷¶
駒翩翩夕巗隂桂枝聊攀折杖屨日相尋山阿華歲晏¶
莫受異物侵¶
　　　瑯琊寺¶
朝遊琅琊山暮宿瑯琊寺寺古山徑荒寒林積空翠慨¶
<pb:KR4e0177_WYG_020-7b>¶
念千載人欹枕不成寐六一安在哉智僊亦已矣燃燭¶
讀殘碑剥落不可紀誰謂金石堅所託謾復爾秋風拂¶
庭柯落葉盈陛戺大運古來然榮名安足理所以稱逹¶
生靜觀良有以不見龕中僧白髪垂两耳¶
　　　過四峝安都營飲戍亭中成二十韻呈翁東崖¶
憶昔合浦守憂虞四峝侵遣兵常選銳檄誓重兼金自¶
擬風雷並終然殺氣尋以兹内憤鬰秖恐久陸沉設險¶
仗尊俎連雲控紫岑門開千嶂合背塹一江深䋲亂費¶
<pb:KR4e0177_WYG_020-8a>¶
觿佩魚遊悲釡鬵共銷渤海劍更濕黄陵襟畬火催村¶
鼓夷歌雜暮砧巾袍辭俚製言語効華音社鬼兒童舞¶
山花婦女簪競輸公邑稅還識長官心生意動春水危¶
檣出遠潯欃槍星隕石榆柳市成陰飛盖夏初熱行看¶
日在參清樽銷旅恨微雨灑疎林築室古多議苞桑力¶
可任豈惟防草露亦懼竭錘鍼戍將身皆膽使君旱作¶
霖恩波敭海北寜復數蹄涔¶
　　　同翁夢山遊三海巖¶
<pb:KR4e0177_WYG_020-8b>¶
夙愛山水遊兹山屢延賞披雲入青㝠巖屋岈𢎞敞玲¶
瓏開北户峭壁排銀牓初駭溜石懸漸喜瓊芽長幽泉¶
時一滴毛骨森蕭爽壺觴屢獻酬清言激靈響天末多¶
風波陳迹成俯仰徒聞海上洲中宵勤夢想聊兹永日¶
留真性非外奬暝色望征途何由釋塵坱¶
　　　登靈山縣北松嶺同夢山有作¶
越宿期登山晨雨聊復止薄暮雨氣収駕言披榛杞躋¶
攀陟雲端曠然煩抱委長松何翛翛枝柯互相倚宻葉¶
<pb:KR4e0177_WYG_020-9a>¶
布成幄餘響散清㣲通川明井落平疇水瀰瀰禾黍豈¶
不佳水多懼生耳平生畎畝心十載隔泥滓一丘未能¶
謀萬壑安敢擬翹首望白雲瞬息千里駛乗興理巾車雨¶
霽寜由已¶
　　　與夢山登文筆¶
兹山若培塿名迹擅遐荒中天挺孤秀佳氣接溟茫昔¶
人亦竒尚時節集朋觴豈無賢逹㑹歲徃事多忘我來¶
屬仲夏南陸吐朱光暑雨喜初霽輕颸吹我裳良友期¶
<pb:KR4e0177_WYG_020-9b>¶
紉&KR0649;金玉發佳章爲歡既不淺履險固其常緬思峴首¶
客陵谷意何長¶
　　　與夢山登欽州東城樓¶
登髙易爲感况兹萬里心孤城餘百雉樓櫓亦丈尋中¶
楹開軒檻翠色前山深屈詰水通海蒼茫日載隂美人¶
隔宵旦精爽苦飛沉舉手招青鳥願托瑶華音青鳥不¶
我顧瑶華空斷金耿耿還自念有酒且共斟¶
　　　鴻飛亭同夢山作¶
<pb:KR4e0177_WYG_020-10a>¶
置酒鴻飛亭請唱飛鴻歌鴻飛瀟湘遠窮海將奈何天¶
山冰雪盛赤水揚洪波紫貂與翡翠毛羽豈其多朝爲¶
山海媚日暮傷虞羅迷方非達節炫采亦愆和所以至¶
人志萬事秋鴻過冰堅先夕惕龍亢謹南訛豈無寒與¶
暑中正諒匪佗江亭水分渚夏雲鬱嵯峨酒行君盡醉¶
莫惜朱顔酡試看㝠㝠表寜復顧鶬鵝¶
　　　自欽州回亷至上陽嶺望三渡¶
周覽窮水國歲月屢徂遷憑髙一以眺心事故依然南¶
<pb:KR4e0177_WYG_020-10b>¶
天足梅雨草樹何芊芊幽蟬鳴我側鸛鷺飛我前茅茨¶
與竹瓦參差傍野田黍稌力未蘇蒼莽起疎烟豈繄憔¶
悴感永念膏澤偏撫已慚曠職劭農憶昔年斂斾還城¶
邑耄稚擁郊㕓何以觧其愠南風寄所宣¶
　　　桞州别王楨甫¶
柳州越之西山川阻且脩子來首冬節日月㡬廻周旅¶
舘夜共榻清言鬰綢繆撫世嗟多岐語道無全牛上無¶
幽不燭下無隠不抽歴歴見肝膈寫我百端憂歸途念¶
<pb:KR4e0177_WYG_020-11a>¶
有期爲子戒行舟豈不惜離别壯志浩難留驚湍束重¶
峽春鳥鳴鈎輈子行應萬里中道莫夷猶人生㑹聚散¶
竚望心悠悠努力平生業歲晩興全収¶
　　　唐膳部啓東有歸省之命祝鳴和賦三章題曰¶
　　　錦江歸興屬予和之¶
朱紱爲誰健青山念爾違中天懸一月萬里照雙闈陟¶
屺徒愁眼乗風便拂衣錦江東入海爲爾謾生輝¶
　　　其二¶
<pb:KR4e0177_WYG_020-11b>¶
歳月江頭老鄉關天外違髙秋雙鶴髪清夢㡬蘭闈一¶
疏天應雨十年錦覆衣蜀中多舊事共指使星輝¶
　　　其三¶
城角聞長夜江村事轉違風塵走宦跡烟水眇庭闈斜¶
燕翻行幕黄花候舞衣臨期更一酌相看暮容輝¶
　　　遊員常寺(有序/)¶
　乙酉秋八月與王子楨甫約遊員常登西麓縁斜逕¶
　穿林薄中秋氣度篁松颯颯有聲是夕宿方丈寺僧¶
<pb:KR4e0177_WYG_020-12a>¶
　赴隣舎齋會命稚子摘園蔬對酌凌晨復登山北勢¶
　窮處有石頗竒怪石痕濃淡隱隱成山字徑三尺餘¶
　字畫雄健飛動殆不類人間所書者因憶徃歲讀書¶
　山中山之形勝登覧殆遍及後出仕居京師常來徃¶
　于心不忘擬築精廬一區因山勢廻合扁以丸中之¶
　號友人淛趙𢎞道善大書預爲乞其書扁尚未知有¶
　此竒字之勝也豈造物靈怪隱見有時將待吾二人¶
　發之與與王子歎訝者乆之自是又再越宿或坐茂¶
<pb:KR4e0177_WYG_020-12b>¶
　蔭聽淙流登靈瑞高峯弔觀古跡夜玩月東廊下比¶
　更深就枕疏燈永夜與月色相盪使人清極不成寐¶
　詰旦僧歸復呼童引酌因料檢所爲詩十章每一酌¶
　輒歌一章傳于好事者以備山中他日故事¶
昔日讀書處緑蘿映草堂風塵驚歲隔夢寐入宵忙擬¶
作丸中舎更尋物外方兹心恐未遂臨眺獨徬徨¶
　　　其二¶
不堪秋興極倚徙陟南岡野色開朝霧溪聲散夕陽孤¶
<pb:KR4e0177_WYG_020-13a>¶
村鷗鳥外小艇荻花傍一眺真竒絶浩歌意轉長¶
　　　其三¶
竹識初時種抽梢今幾年老僧行掛衲稚子解分泉共¶
惜流光逝翻悲秋露泫出山縁底事撫物空自憐¶
　　　其四¶
突兀石痕古蒼茫字畫分千秋誰辨此我輩發竒聞逸¶
勢翻龍篆精光動斗文秦碑與漢鼎摛冩徒紛紛¶
　　　其五¶
<pb:KR4e0177_WYG_020-13b>¶
偶爾尋幽去藤蘿小逕通野花深爛漫澗水細玲瓏不¶
作悲秋賦還横短笛風雲根有仙訣安得命飛鴻¶
　　　其六¶
地僻經過少山空草木深展書時一讀乗興復登臨紅¶
緑暫時景高卑萬古心此中真意思莫遣更浮沉¶
　　　其七¶
晩凉欹枕罷振䇿復山行冉冉雲穿䄂迢迢谷遞聲平¶
原天際盡孤嶼海中明忽覺襟期遠呼觴坐自傾¶
<pb:KR4e0177_WYG_020-14a>¶
　　　其八¶
月華流㝢縣靜夜此山中寂歴無人㑹孤高幾處同秋¶
聲藏遠樹物色度虛櫳預恐星河落徘徊小院東¶
　　　其九¶
嶂合孤烟暮秋初響籟清到來情已愜坐乆累還輕留¶
偈僧何在通宵月自明年華駐笻竹從爾謝山靈¶
　　　其十¶
寂寞非人境清虛惬道心聽經猿入定破夢鶴鳴陰刻¶
<pb:KR4e0177_WYG_020-14b>¶
竹題詩遍望雲懐古深蕭蕭羞兩鬢吾欲投吾簪¶
　　　太平學舍八首¶
吾道江河水文章奎壁精寒光無楚越清潤足瓶罌絶¶
徼兵戈少青衿絃誦鳴新秋占氣候應産紫芝榮¶
　　　其二¶
空城抱靜碧太宇逼青葱誰謂經無用人知聖可同三¶
千壓戎馬萬丈吐霓虹所志諒能遠殷勤戒篆蟲¶
　　　其三¶
<pb:KR4e0177_WYG_020-15a>¶
陳良稱楚璧姜相擅南金文物動千古風流越在今洞¶
犀箭礪鏃習羽鷹低林莫遣流光邁負君頭上簪¶
　　　其四¶
聲教千年運春秋一畝宫明禋薦緑藻遺響拂絲桐地¶
遠人多朴中孚物自融乗桴非有託兹意欎沖沖¶
　　　其五¶
文豹能藏霧翠毛亦自珍如何寒潭水翻翳後車塵經¶
緯精微在歩趨禮法陳前賢心最苦直指竟非真¶
<pb:KR4e0177_WYG_020-15b>¶
　　　其六¶
迂闊元吾道盱睢是吏師誰能朱墨暇更理鳶魚辭春¶
雨滿芸閣天聲散島夷豈無分竹者感歎良在兹¶
　　　其七¶
春秋譏猾夏秦漢事邊功攘斥非無術微言自不同聖¶
心堙反袂霸氣漫隮蝀振策首遐軌多岐幸勿訌¶
　　　其八¶
徃歲謬文柄掄材上澤宫迂疎成泛愛棄逐任飄蓬舟¶
<pb:KR4e0177_WYG_020-16a>¶
檝一身逺闗河萬里通重來多舊意朗詠舞雩風¶
　　　和游可齋憑祥途中即事¶
昨晩猶孤棹今朝獨木橋千峯旌斾逺萬里鬢容銷歸¶
鳥入雲定殘花過雨飄交南消息近客意一疎蕭¶
　　　和可齋飲駐仙亭¶
亭隂清翠蓧樹影揺青楓偶此殊方㑹翛然滿檻風棋¶
敲靜夜子月掛下弦弓不爲流連飲天涯任轉蓬¶
　　　同翁夢山遊六峰觀¶
<pb:KR4e0177_WYG_020-16b>¶
秋日登髙興天涯野望開羣山連瘴海一水隔蓬萊磴¶
曲迷深樹巖空響薄雷羈心應不盡何處更孤臺¶
　　　題遼王巻子¶
江漢分王地空同訪道年浮雲収滯念一粒轉丹田淮¶
枕書仍在東平思更𤣥遥知最樂處魚鳥亦悠然¶
　　　又¶
洞府移蓬島雲山入畫圖出門衡嶽近流水桃花俱梁¶
苑多才子荆臺足舊儒祈招日有誦脩竹徒區區¶
<pb:KR4e0177_WYG_020-17a>¶
　　　送同年謝仁夫知長安縣¶
萬栁垂旌拂去鞍馬蹄新喜得沙乾竒峯數㸃青㝠外¶
寒笛一聲落照間餘刼無端留黒壤孤村應是小銅山¶
秦中物色高秋冷爲報春風好解顔¶
　　　送林次厓致政還鄉¶
疎燈夜榻隔秋連一别滄江故愴然語穽久疑無地避¶
長材應使後人憐山留荒屋供多病力剰加飱健昔年¶
怪我好竒欲問字清尊信有子雲縁¶
<pb:KR4e0177_WYG_020-17b>¶
　　　又¶
寒迎初雨晝隂連草舎蕭疎意慘然世態備經方自悟¶
秋丹結盡竟誰憐可堪物節催雙鬢又見風花似去年¶
湖海生涯興不淺如君風骨故天縁¶
　　　登馬退山望邕州¶
筍輿度嶺又髙峯望極越山興不窮元氣逺浮瀛海外¶
人家多在翠㣲中軟莎黄犢迷烟雨極浦歸㠶逗晩風¶
兵祲沉銷春晝永兩江樹色鬰青蔥¶
<pb:KR4e0177_WYG_020-18a>¶
　　　入邕州¶
邕州城北兩江來五管金湯亦壯哉海賈遥通身毒布¶
堠亭直擬白龍堆臥闗虎豹春霾霧入匣雌雄夜吼雷¶
御逺古來資上畧天南壁馬已枚枚¶
　　　發邕州徃鎮南闗¶
隔年梅雨記重遊風景依稀潦瘴収老去筋骸慚櫪馬¶
誰將華髪博蝸牛孤光冉冉瀧頭月雙櫓迢迢天際舟¶
夜數星辰翻百念非闗鄉國起離憂¶
<pb:KR4e0177_WYG_020-18b>¶
　　　太平東岸尖峯似故山作¶
何處飛來玉筍峯似曽排闥爲吾容隔江翠色迎孤棹¶
故國白雲知㡬重樹老時鳴楓葉雨山空逺遞夕陽鐘¶
十年囘首凋𤣥髩欲躡征鴻恨莫從¶
　　　翁東厓鄭長溪馮次江赴憑祥途中遇雨賦詩¶
　　　戲贈分韻得須字¶
别時霽柳拂前驅别後雷殷水滿湖俄頃隂晴迎伏暑¶
淩兢車馬戒泥塗岸沙帶浪東西落田鸛逢人向背呼¶
<pb:KR4e0177_WYG_020-19a>¶
愁絶同袍闗塞客南山欲與剪扶須¶
　　　又¶
五月隂精長緑蒲㝠風怪雨亦相須農人私記豐年兆¶
僕馭偏憂九折途遠勢驚翻銀漢水怒濤疑拔老龍鬚¶
嚴程傍險兼竒觀霑濕何妨赤杖扶¶
　　　和可齋泊舟左江有懐韻¶
雉堞岧岧俯碧潯天涯此路接鷄林地非中土衣冠並¶
氣壓南荒歲月深尊俎空憐白羽扇溪山何處樵歌音¶
<pb:KR4e0177_WYG_020-19b>¶
儻諧挿翮飛蓬島願學燒丹變紫金¶
　　　和可齋太平燕㑹奉酬廣西諸公韻¶
城外青山畫㦸同長廊絲管度南風使君髙誼雙白璧¶
旅客扁舟一逺鴻具共琴尊寛夙昔還開匣劍看雌雄¶
江邊沙際孤烟起列炬分携暝色中¶
　　　和可齋泊況村雨霽二首¶
扁舟夜雨瘴溪中曉起㸔山翠色重萬感忽來惟宴坐¶
逺書欲寄漫題封似聞瀚海秋飛箭稍喜炎天近息烽¶
<pb:KR4e0177_WYG_020-20a>¶
却怪南華忘物者等閒空谷喜聞跫¶
　　　又¶
雨歇郊墟斜日昏居人猶自散鷄豚槎當岸缺深留纜¶
燕逐花飛故逺村水土周防翻藥笈江湖劇念傍征軒¶
擬爲暫駐成淹久倦聽風波疑曲言¶
　　　况村即事用前韻¶
江湍夜響雨聲中錦纜沙痕漲㡬重鳥雀深枝初日麗¶
闗河舊恨白雲封漁舠逺泛還迷浦獵火暮歸似舉烽¶
<pb:KR4e0177_WYG_020-20b>¶
昨偶村邊試病足兒童驚訝履聲跫¶
　　　和可齋過安都營韻¶
海上春風細柳營江雲靜抱一川平菰蒲晩泛磨刀水¶
烟井初開殊俗氓此集衣冠成故事他年尊俎誰長城¶
濁醪共醉芳菲暮畫角聲沉月始生¶
　　　得董蕨岡白沙村晩酌詩時遲諸公不至次韻¶
　　　一首¶
晩舟餘熱坐櫓頭淩亂烟華水上浮遲客不來孤夜永¶
<pb:KR4e0177_WYG_020-21a>¶
扣舷獨和聽江流丹崖月出人初靜雲鳥陣髙手自籌¶
醒醉筦然問漁父揚㠶南破浪花漚¶
　　　夜飲董叅戎蕨岡寓舎讀壁閒過伏波祠詩有¶
　　　感¶
孤戍𤣥雲想壯圖酒酣日落歌嗚嗚大材敢道馬新息¶
短劒還聞陸大夫奎壁淋漓看獨夜江天㝠漠失雙鳬¶
幾囘欲酹溪頭月又恐前身是腐儒¶
　　　經宿受降城¶
<pb:KR4e0177_WYG_020-21b>¶
老夫越吏姓名通銜璧牽羊事不同聖代神靈跨徃昔¶
南天萬水盡朝東荒山故壘籠寒月征馬孤嘶自晩風¶
讀罷穹碑一悵望螭頭飛動欲騰空¶
　　　又¶
沉沉髙閣午隂清况有岏㠝蒼翠迎金鼓徃年分閫地¶
闗山千古受降城龍蛇蟄伏天機靜烟雨㝠濛春草生¶
倦倚烏皮成獨寐不堪幽夢緬縱横¶
　　　過念涯營¶
<pb:KR4e0177_WYG_020-22a>¶
虎落周遭擁曉雲當年萬馬誰空羣共傳羌虜湟中策¶
不數樓船海上軍夜柝聲嚴魚麗陣黄幡影動騶虞紋¶
一從夷叟投闗後芳草依然映夕曛¶
　　　又¶
風雲蛇鳥指揮新犢劒牛刀語入神殺氣成虹翻作雨¶
溪姿含霧逺迷津地荒少值桑麻長路滑還憂風雨頻¶
滿眼黄蒿半狐兔濟時真負百年身¶
　　　和可齋宿憑祥州¶
<pb:KR4e0177_WYG_020-22b>¶
勞歌永夕最堪憐望月東峯缺復圓紫盖銀鞍千里道¶
水舂雨汲百家廛群山濕霧丹青滴萬木濃隂華葉駢¶
且共風花散煩鬰馳驅未敢恨流年¶
　　　登鎮南闗昭德臺¶
炎荒突兀見春臺皇德昭回氣象開五色光華瞻北斗¶
一天雷雨動南垓乗槎擬借搏風力破浪還看曝日顋¶
安得坡仙扛鼎筆表忠高掞静氛埃¶
　　　又¶
<pb:KR4e0177_WYG_020-23a>¶
振衣千仞瞰飛鳶望極江山思渺然百粤風烟畫一幅¶
清時日月鏡雙懸天開正朔尊王㑹地接金鰲立極年¶
横海昔賢堪勒柱髙臺我輩亦樓船¶
　　　觀莫福海像書事¶
若翁文理領南中朱鳥囘光照膽紅世事水流餘故歩¶
名駒汗血更追風已憑禹鼎銷魑魅好向龍編樹椅桐¶
瞻代只今多霈澤百年忠孝莫匆匆¶
　　　又¶
<pb:KR4e0177_WYG_020-23b>¶
上將分符兵百萬文才草檄字三千試看洗劒滄溟水¶
何似含恩雨露天牙纛嵳峩唐節使纓㽔飄褭漢貂蟬¶
南中自有衣裳地剰讀周書旅貢篇¶
　　　遊白石洞¶
夢裡似曽踏翠寒萬山洞壑石林攅寜知夏冷冬温地¶
秖在藤梢棘刺閒隂火瓊膏烹日月長空簫管待虬鸞¶
道人不是避秦客慢憶桃花囘首看¶
　　　又¶
<pb:KR4e0177_WYG_020-24a>¶
諸天洞府日華傾此洞隂風地底鳴泉落鮫珠含内景¶
石飛仙珮散𤣥精暫遊不覺心源靜欲去那禁毛骨清¶
勝㑹山靈應記取後期未許結三生¶
　　　與諸公同遊鐘鳴洞賦詩分韻得南字¶
石鐘古洞似禪龕兀兀頑空亦可參擬傍藤蘿揮麈尾¶
共移舟楫繫江潭雲開乳竇金膏見鶴定松隂午夢酣¶
幽興不禁風景好况逢賔主盡東南¶
　　　又¶
<pb:KR4e0177_WYG_020-24b>¶
千秋洞屋鎻江嵐縣石鐘聲空自函疑有精靈遲勝㑹¶
果然冠蓋並幽探巖前把酒雲揮䄂醉罷登舟花滿潭¶
瘴海此逰真浩蕩未須留滯歎周南¶
　　　己酉九日王憲副邀登客山有作¶
南山佳氣入簾櫳此日登臨興不窮萬里長風開曉霧¶
五溪寒色浸秋空黄花滿泛樽中酒短髪還羞鶴背翁¶
爲語山靈應記取未須江漢問流風¶
　　　其二¶
<pb:KR4e0177_WYG_020-25a>¶
谿上誰留紫翠堆秋風吹送重陽杯𤣥霜故染千林碧¶
天籟時傳萬壑哀日月此辰應有㑹江湖浩思渺難裁¶
明朝幸釋方隅甲萸菊扶衰擬再來¶
　　　其三¶
故山迴首鎻烟霏廿載馳驅未得歸偶爾攀蘿尋絶頂¶
那堪把菊對芳菲溪雲瀲淡秋容靜疎雨微茫梧葉飛¶
似有宿縁成主客呼尊更酌醉斜暉¶
　　　遊雲臺山¶
<pb:KR4e0177_WYG_020-25b>¶
髙臺初日上嶙峋芝草琅玕别有春不用丹青圖將相¶
只留巖壑待幽人¶
　　　沅州贈相士洪鰲¶
沅湘千里心如水湖海雙眸具者稀我有九淵蟠未定¶
憑君眉角覓真機¶
　　　贈吏目王策¶
故國松楸魂欲斷山城伏臘亦堪憐莪蒿細辨年來味¶
蘭芷輕籠雨後烟¶
<pb:KR4e0177_WYG_020-26a>¶
　　　庚辰赴謫金陵過三山同年舒國裳劉實夫廖¶
　　　師賢郭澄卿邀飲即席聨句時正月念五日¶
同年三百道相如(舒/)天地生人又一初閩水有情春送¶
棹(劉/)塞鴻無恙夜來書詩成綵筆雲連掃(廖/)紅滿膽瓶¶
梅正舒賦罷遠遊誰與和(張/)烟波渺渺正愁予(郭/)¶
春霽橋西雨(劉/)商歌本不卑愁人尊酒盡(廖/)臥病一舟¶
宜憶昨心猶壯(張/)憐今路正岐杜陵&KR0218;可作(郭/)心事草堂¶
知(舒/)¶
<pb:KR4e0177_WYG_020-26b>¶
春别琴書雅(廖/)新詩夢汝賢風塵驚滿眼(張/)道誼喜同¶
年奎照三山裏(郭/)雲横五座前金陵渾在望(舒/)君去亦¶
登仙(劉/)¶
渉世應多慮(張/)逢君可自寛晴雲看照户(郭/)光景歎驚¶
湍日月孤臣疏(舒/)鸞凰國子官春江明發棹(劉/)百丈上¶
平灘(廖/)¶
剛喜新晴别淨峰(郭/)欲將絲線繫艨艟野雲片片寒猶¶
在(舒/)花樹茸茸酒更供此日論心還剪燭(劉/)當年携手¶
<pb:KR4e0177_WYG_020-27a>¶
憶聞鐘丈夫事業存青史(廖/)敢道無才亦協恭(張/)¶
　¶
　¶
　¶
　¶
　¶
　¶
　¶
<pb:KR4e0177_WYG_020-27b>¶
　¶
　¶
　¶
　¶
　¶
　¶
　¶
　小山類稿巻二十¶
