# -*- mode: mandoku-view; -*-
#+TITLE: 小山類稿
#+DATE: 2015-08-25 00:24:06.215837
#+PROPERTY: ID KR4e0177
#+PROPERTY: BASEEDITION WYG    
#+PROPERTY: JUAN 卷八
<pb:KR4e0177_WYG_008-1a>¶
欽定四庫全書¶
　小山類稿巻八¶
　　　　　　　　　　　　　明　張岳　撰¶
　書三¶
　　　與督府錢桐江議勘交朝使進止¶
安南之事側聞朝使至梧州成命成算非逺方下吏所¶
敢輕議近傳聞黎氏差人赴京告難且求討賊朝議以¶
奏辭不類外國文字暫止其使若果有此事其勢又必¶
<pb:KR4e0177_WYG_008-1b>¶
行勘某愚以為朝使可留梧州或止南寜且毋前進以¶
湏後命盖向之遣使正為不知黎氏的實根因故欲勘¶
其所以不貢之故今黎氏既来告難則遺裔尚存特阻¶
於逆臣逺竄海外道梗不通其不貢之故不勘自明若¶
使者往彼必自憑祥縣入至邱温縣諒山府皆莫豋庸¶
地也安肯以黎氏要領告我既不得其要領萬里遣使¶
徒受莫豋庸欺誕之詞以歸猶之不遣也若不受欺必¶
别尋事端以根究黎氏所在徃復酬答中間必有齟齬¶
<pb:KR4e0177_WYG_008-2a>¶
難處者是二者皆不可某嘗反覆思之使者此行其關¶
繫國體甚大此事情狀既明顧吾何如爾吾力能處則¶
處之一時未能處則且置之於吾體面初亦無損固不¶
在使者之勘不勘也某愚以為可暫留使者且毋前進¶
欲望軍門㑹兩省巡按具奏乞下兵部將黎氏齎本陪¶
臣差的當人員䕶押来兩廣選委曉事官員并訪各邉¶
熟知彼國事情之人就近體勘眞偽如果黎氏所遣要¶
見其國王見係何人在何處見管若干地方并將莫豋¶
<pb:KR4e0177_WYG_008-2b>¶
庸陳昪僣叛縁由併勘明白另行奏聞區處若别無負¶
固方命只是逼於内難不能入貢宜諭以討賊興復之¶
義勉令自强待事寜来貢其前項遣使成命所當収回¶
使者似不必徃事理甚明地方重事寜遲毋速某待罪¶
邉郡寢食不寜惓惓之意無非欲持重審慮俾出萬全¶
為地方莫大之幸伏冀詳處¶
　　　答林次厓欽州¶
差人至黄邦相等事深領指教幸甚幸甚此事自嘉靖¶
<pb:KR4e0177_WYG_008-3a>¶
三四年以来聞彼國君臣乖亂其故王支屬有遁居近¶
我龍州境界者因以虚利誘我邉民愚民嗜利喜亂易¶
欺以動翕然赴之竟不能入其尺寸而欽忠上思三州¶
之人累歲蒙騷擾之害前年韋緣廣從欽州那蘓隘入¶
交交人拒追直至隘外居民死其鋒刃者三四十人有¶
王七者一家四口俱死其餘為交人所覆敗而死者不¶
可勝計夫國家所以威馭四夷與吾輩所以保境息民¶
者自有常道二者既皆失之乃曲狥愚民草竊寇攘之¶
<pb:KR4e0177_WYG_008-3b>¶
智而欲籠絡左右以冀他日萬一之徼幸則嚮之諸公¶
固有誤為此説於前矣其流禍至今未巳在今日又安¶
可不深懲痛絶而必效之且彼固吾冠帶之國也内有¶
乖亂不奔號請命於我而出於盜賊之計欲誘我邉民¶
而用之吾邉民不遵官府約束為夷人所誘而欲為之¶
用此於法皆必誅無赦其署置刼掠之罪且不論也永¶
樂間以文祖之神武太師定興王之勇略交人再叛再¶
克而卒不能定至宣徳初又叛則師老財匱極矣文敏¶
<pb:KR4e0177_WYG_008-4a>¶
諸老追惟仁廟遺意以不治之法治之然後湖湘江廣¶
之民始得免於餽饟披執之苦其休養生息以至今日¶
皆數公之力也安可以失䇿追咎之某始至郡見戸口¶
消耗田野荒蕪財賦虧折如乆病之人生氣僅屬盖休¶
養之乆事力猶未完復如此不能不為之凛然悼心而¶
欽州又為此輩無故開此釁端貼浪永樂新立數鄉之¶
民騷動失業者三四年矣若不為盜則流竄與為盜招¶
以擾我爾夫坐視吾民之必為盜與流竄與為盜招而¶
<pb:KR4e0177_WYG_008-4b>¶
曲狥愚民草竊寇攘之智籠絡左右以冀徼幸於他日¶
某之力不能辦此而於心亦有所不忍也是故盡吾所¶
以保境息民者而已抑又聞之天下之事盖有是非明¶
白而中間之害復参半者逹識之士亦有權利害輕重¶
而為之以濟一時然儒者不譚也若此事之必不可為¶
與為之必有害而無利較然甚明正當痛懲深絶使山¶
峒愚民皆知假託徼幸之必誅帖然相安田畝以聴官¶
府之約束是則所謂以生道殺之而非得已也吾兄曰¶
<pb:KR4e0177_WYG_008-5a>¶
且必無誅以維姦雄之心而俟機會此是非利害兩可¶
之言願兄無易其出愚民傳聞恐將有借復交之名以¶
飾其草竊寇攘之姦肆然又號於衆曰某衙門許我矣¶
此州疲民生計如斷梗浮萍寜堪㡬番騷動邪設使交¶
人果有可乘之釁正名興師而有豪傑之士出之任事¶
亦何患於無兵似不假此草竊寇攘為之羽翼也馬伏¶
波狄武襄之事可見矣今事未有形兆而坐設虚譚疑¶
人聴聞不但非和衆安民之道所先亦恐有謀人之心¶
<pb:KR4e0177_WYG_008-5b>¶
而使人疑之古之畧曉兵事者其䇿亦不若是左也願¶
兄毖之重之毋易其出匪特欽人之幸某亦竊有賴焉¶
年来苦於足疾毎詠韋蘇州身多疾病邑有流亡一聨¶
輒為之慨然發歎昨覽吾兄登天涯亭髙作警䇿多矣¶
但不肖平日所望於吾兄者願於論孟故紙中尋一箇¶
安身立命處馬伏波事業亦不敢為吾兄願之也望炤¶
黄邦相等罪名首惡無可宥之理餘當為分别第後次¶
發去牌面欲召數人至府警諭之初無罪之之意今収¶
<pb:KR4e0177_WYG_008-6a>¶
回甚善但此數人亦喜亂生事者能再出告示諭以禍¶
福使不至於怙終更善¶
　　　答王檗谷中丞¶
解戸至伏承教言備審近日起居之詳不勝慰浣真州¶
終非乆居之地祠堂婚嫁粗畢似當束裝歸莆然莆無¶
舊業而世態紛華要之珍膳醲味之中亦當梅蓼一二¶
味存其酸辢乃有風趣爾此道不於吾老先生之望而¶
誰望安南之議士大夫譚之數年然皆出於一種喜功¶
<pb:KR4e0177_WYG_008-6b>¶
利尚權譎者之口沉靜守道者初不譚也大扺近世學¶
術不明㢘恥道喪士大夫徃徃犯見金夫不有躬之戒¶
其所操之術皆管啇秦儀之奴隸所不屑譚者而妄托¶
以為經濟自媒自衒且不論三代何如孔孟何如就我¶
朝成化𢎞治中前輩亦有如是習尚邪孟子曰我亦欲¶
正人心息邪説距詖行放滛辭以楊墨為禽獸儀衍為¶
妾婦闢土地充府藏戰必克者為民賊而善戰者又服¶
上刑聖賢之言良非迂也西漢之衰士大夫柔巽之風¶
<pb:KR4e0177_WYG_008-7a>¶
終不足以勝其經術節行之美故漢能既廢而復興東¶
漢之衰士大夫氣節之髙一變而為詭激縱横之習故¶
漢一敗而不能復振由是觀之天下之盛衰不外在四¶
夷而在士大夫心術明矣且就今日四夷言之士大夫¶
果有深謀竒畧能為國家建萬世之䇿亦不在於安南¶
何也泰寕三衛肩項之疾也河套腰脅之疾也若安南¶
則膚爪之末爾舍肩項腰脅而治膚爪失其等矣昔人¶
有畫狗馬難畫鬼易之説三衛河套形勢切近一言不¶
<pb:KR4e0177_WYG_008-7b>¶
售則其術窮安南逺在萬里徼外未必便有實事謾為¶
大言爾某守方拘文自知不足以料敵應變切恐今之¶
譚安南事者大扺多半畫鬼也次崖初到此慨然有勒¶
功銅柱之意某屢勸以且去孔孟故紙堆中尋箇安身¶
立命處馬伏波一時之士殊不足學今亦知其難不復¶
出口矣某前年八月扺此將及兩載多病兼以吏事素¶
非所長旦夕俟以㣲罪訶彈而去歸卧林下儻老先生¶
歸莆得以侍杖屨領誨言平生之幸也未有奉教之期¶
<pb:KR4e0177_WYG_008-8a>¶
惟倍加珍攝以副注望不一¶
　　　與林次崖論征交事¶
與郭白峯書稿承見教吾兄料之誠是也近日朱二守¶
在梧州馬路差人馳報吾兄陳取交之䇿差人已過梧¶
州其同船者以告朱二守昨詰朱判官不服不得已出¶
朱二守書并以詰寫本李生乃得其畧如此則吾兄别¶
有方畧以告諸京貴特漫為一書以誑白峯與區此事¶
關天下利害其行其止非由吾兄一人某雖無能擅專¶
<pb:KR4e0177_WYG_008-8b>¶
城之托若合一郡人心而以光明正大行之亦不繫吾¶
兄相告不相告但兵者詭道吾兄錯用其心而以施白¶
峯與區此則朋友忠告之道有所不容已爾奏已行追¶
之無及亦不必追欽州非用武之地尊相無封侯之骨¶
恐有後悔吾兄試觀之近王檗谷亦有書来道及交事¶
冗中畧以數言答之以非吾兄所樂聞故未嘗奉告然¶
今既有此舉又不敢不告盖兄以垂老多病之軀欲僥¶
倖此必不可成之功重則趙恬王恢輕則熊本皆理勢¶
<pb:KR4e0177_WYG_008-9a>¶
所必有者兄若不信且將吾言藏在笥箧待他日敗事¶
之後姑取而觀之未必不慨然追念區區之為益友也¶
願益懋令圖以卒逺業不悉¶
　　　論征交利害與廟堂¶
安南之事始獲邸報逺近驚駭恐不免於用兵及巡撫¶
衙門行下劄付備見首尾則彼中事情廟堂皆已盡知¶
其所遣行勘乃是持重未遽用兵而示以開誠撫納之¶
意廟謨成算有非逺方下吏所能測識者據邉民傳報¶
<pb:KR4e0177_WYG_008-9b>¶
正徳八年黎賙襲封四年無子以兄子譓為子正徳十¶
一年四月初六日逆臣陳暠及其子昪作亂黎賙遇害¶
陳暠簒立十三日國人擁譓立之陳暠奔據其國諒山¶
府譓立七年為逆臣莫豋庸所逼出居其國升華府豋¶
庸又立譓㓜弟懬而相之卒又弑懬自立國分為三黎¶
氏在南莫氏居中陳氏在西北然查訪陳氏已無消息¶
其諒山府亦為登庸所有黎氏所居即古日南地在交¶
阯極南與占城為界隔限大海豋庸不能逾海而南黎¶
<pb:KR4e0177_WYG_008-10a>¶
氏亦不能逾海以北故能相持兩存數年前豋庸又以¶
交州付其子莫福海而自營海東府地名齋都居之凡¶
諸峒巢爭戰皆豋庸自領衆以行盖安南諸府惟海東¶
一府負海地勢最大即通典所謂玉山郡也此賊負簒¶
逆之罪常練兵習戰以謀黎氏而隂備我亦令人掦言¶
於邉欲求入貢邉人以非故王也弗敢以聞若興師致¶
討則豋庸當為誅首然萬里興師為逺夷討賊古無此¶
法不誅其簒逆而以職貢不入責之則欲貢乃其本心¶
<pb:KR4e0177_WYG_008-10b>¶
也無待於兵故某愚見以為彼内自乖亂未嘗有所侵¶
犯於我可且置之待其亂定乃貢於事體亦未有損若¶
必用兵其勝敗利鈍非某所敢知也宣徳初之事可鑒¶
矣非但宣徳初也馬伏波以戰士二萬餘人平定交阯¶
比振旅經瘴疫死者十四然伏波乃不得已之師其時¶
交阯刺史及諸州太守尚有能城守者故伏波因得以¶
撲滅之易非若今時夐然乆為殊域也自古兵強莫過¶
於元世祖時四路進兵以取安南一由慿祥一由雲南¶
<pb:KR4e0177_WYG_008-11a>¶
一由占城又以舟師載糧餉由海道皇子鎮南王脱歡¶
親監督之雖嘗再入偽都卒不能守其猛將如李恒唆¶
都皆戰死脱歡㡬不能免考於史可見也某切謂莫賊¶
起自列校能簒其主而有之舉國上下莫敢喘息必其¶
天資凶譎號令嚴明有足讋服人者非出萬全豈可輕¶
動近欽州知州林希元在彼專講取交之䇿又且言之¶
於朝而身任之其蔽於功名而不逹事機如此恐其掇¶
拾故事裝綴成章讀者或信其文辭而未深考其實至¶
<pb:KR4e0177_WYG_008-11b>¶
誤國家大計故敢縷瑣上瀆聖聴而私布如右伏冀裁¶
處¶
　　　與夏桂洲閣老¶
壬辰秋齎捧入都一從賔客之後瞻望門墻五六年于¶
兹竊伏思念守官無狀過咎積深閣下不知其愚滯無¶
用祓濯而器使之果以宿咎觸憲至於擯黜閣下復為¶
之論奏開釋雖力不能及而一念體國録瑜之公天地¶
鬼神實共臨之謫居以後念欲以一言候謝記室又自¶
<pb:KR4e0177_WYG_008-12a>¶
思之閣下位遇方隆不肖名在謫籍恐涉援上之嫌故¶
輒黙然復止惓惓之私懷仰不忘邇聞晋豋黄閣秉國¶
政鈞主上之所倚眷天下之所仰望然位髙則憂亦深¶
不肖跧伏遐荒愧無以報答恩私竊願有獻焉易大壯¶
自一陽積至四陽陽之勢壯矣以四陽而去二隂甚易¶
也聖人必為之戒曰君子用罔貞厲罔無也言陽不可¶
恃其壯盛而蔑二隂也故事常成於兢惕而患或生於¶
忽略夫盛者易衰也進者必退也自大壯而進為夬夬¶
<pb:KR4e0177_WYG_008-12b>¶
者剥之反對也一反則為剥矣天下之理其反復徃来¶
豈有常哉故大壯之象曰君子非禮弗履其彖曰大者¶
正也正大而天地之情可見矣聖人所以兢惕於盛壯¶
者如此伏惟閣下以孤忠結主知超豋八座内参密勿¶
稽古制禮洗千百年之陋習而復諸古閣下之業盛矣¶
然皆為所得為於禮曹者爾天下事所當為者未止此¶
也請畧數其大者則學術未明士習未正功利日滋而¶
徳義之風益衰好惡相奪而朋黨之議未息財匱於下¶
<pb:KR4e0177_WYG_008-13a>¶
矣而工役方殷兵驕于邉矣而夷患復起此皆天下所¶
望閣下以有為者閣下亦安得委曰習俗已成積弊已¶
深晏然任之而已哉前輩居此位者多矣未能一一舉¶
上登極十六七年所㧞擢倚用以共成天下事者其人¶
可數也其始將進也天下或以為未可上急於致理置¶
群言而姑用之及其弗稱任使亦不能不狥羣言而舍¶
之不肖竊嘗仰歎上有日月之明天地之量生成臨照¶
優㳺深厚而莫露其迹然則彼之所以自處者顧不為¶
<pb:KR4e0177_WYG_008-13b>¶
薄哉語曰欲知未然視已成事伏望閣下深思利貞之¶
占用罔之戒竭忠盡瘁以荅明主之知開誠布公以収¶
羣材之用据經秉法以應天下之變不肖雖衰殘多病¶
尚能勉自扶曳與海隅蒼生詠歌徳化之成然後退就¶
農畝死無所恨辱教愛之深輒敢進其狂瞽不勝惶恐¶
安南事不知廟堂深意何如某所守郡與之切近生意¶
憔悴誠不忍調以逺征其曲折具見揭帖閣下佐明主¶
以文德化成天下非有大不得已似不宜輕動武功恐¶
<pb:KR4e0177_WYG_008-14a>¶
後悔之無及伏冀炤納天時向暑調燮勞神尚冀懋加¶
珍保以慰具瞻¶
　　　與姚明山學士¶
不領清誨者數年瞻仰之心無時己巳前年東泉老先¶
生起臨三邉及後休致邉方俱不見此報最後僅見兵¶
部覆題㨗音一報乃知老先生乆已去官而不知其故¶
陸㓜淳至此畧聞曲折亦莫能詳大率老先生以公論¶
推薦而起用又以直道不容而去官其出處光明俊偉¶
<pb:KR4e0177_WYG_008-14b>¶
追配古人此門下之士所以傾心向慕願承教澤者也¶
其他皆不必論廣西祠堂在江西時辱老先生手教命¶
某記其嵗月不乆而某去江西轉徙入廣又来㢘平生¶
孤伉寡與怨仇潜蓄一旦落穽則羣起下石世態之常¶
無足恠者東坡有言吾輩道理貫心肝忠義填骨髓一¶
見困窮便有可憐之色此與不學道之人何異某嘗佩¶
服其言謫官以後不敢妄有一札通訊於人獨念承老¶
先生之命記祠而負罪逺去言語文字非世人所復愛¶
<pb:KR4e0177_WYG_008-15a>¶
重就使勉强成章誰復傳之以此私心耿耿不能自已¶
近日安南事不知廟議何如而此閒林茂貞過不曉事¶
以為可一舉而取然此言也倡於陽明陽明平生好為¶
虚誕彼盖大言以炫能於其徒爾岑猛之事功已有七¶
八分陽明繼之竟不能紓一䇿卒割以畀岑氏潦草了¶
事又為之辭曰岑猛無罪夫岑猛燒泗城殘龍州阻兵¶
拒命且曰無罪然則安南之罪孰與岑猛其强弱難易¶
又孰與岑猛方岑猛之未用兵舉朝以為當討及駐師¶
<pb:KR4e0177_WYG_008-15b>¶
稍乆則又以討之者為非今日安南之議何以異此兩¶
廣困窮而廣西殘弊尤甚外夷紛爭不敢侵犯於我無¶
故而動師逺討弊中國以事蠻荒某切以為不可内懷¶
隠憂欲止不能是以竊有陳奏奏草并小揭帖奉上諸¶
先生不免作書具禀罪廢之人甚不欲以名姓通於廟¶
堂而切近之災又不容己然此事非旦夕可了若兵釁¶
一開恐亦執事他日之憂也有可善處之望不惜垂念¶
未㑹間千萬及時自愛不一一¶
<pb:KR4e0177_WYG_008-16a>¶
　　　論交事與廵按兩司¶
安南之役命將出師廟謨已定似聞議者謂賊中乖亂¶
國土三分乘其亂而取之可不勞力而定此則甚謬嘉¶
靖初黎賙被弑賊以兵破逐陳暠父子擁立譓已而君¶
臣漸不相能黎譓出奔又假立黎懬而相之當其時國¶
人未附若以吾中國之威命猛將提兵數萬臨賊疆必¶
有内自送欵者用兵或不甚勞今則陳氏滅黎懬弑黎¶
寜以亡國遊魂假息海裔賊父子相繼竊有其國不啻¶
<pb:KR4e0177_WYG_008-16b>¶
十之七八地廣兵衆羣下用命又梟健多智數有子十¶
六七人以交州居長子而自營都齋居之繕治兵甲以¶
伺四方之變餘子勝冠以上者各令將一軍分據要郡¶
男子婚嫁皆與其豪酋相結去冬頗聞吾消息購鐵勒¶
木塹險塞為重柵而守之又教練水戰造巨艦募人鑄¶
佛朗機銃海㲼通舟處皆樹木楗水中令舟不得入賊¶
之防慮甚預且密如此而吾又聲其簒弑之罪討之非¶
至勢窮力屈安肯束手以受誅夷去冬以来吾之聚議¶
<pb:KR4e0177_WYG_008-17a>¶
於廟堂之上者㡬旬月矣至今日而調兵給食尚未定¶
畫永樂中王師九月至龍州其年四月已遣大理陳卿¶
至廣西計處兵食皆以九月集於南寜將帥至即統以¶
行其調集土兵不過三萬將帥非侯伯則都督勢重謀¶
預又經靖難百戰之餘以馭素教之兵猶用八十萬也¶
將八十萬如將一人安得不克昨見兵部所下劄其調¶
兵皆待總制叅賛至日處置今總制叅賛尚逺就使盡¶
此八月至兩廣發符調兵福建湖廣徃還之間非三四¶
<pb:KR4e0177_WYG_008-17b>¶
月不集又半月乃臨賊疆則冬春之交矣春雨將降霧¶
潦滛濊以數十萬衆淩險阻渡溪谷衝犯瘴毒與負險¶
必死之宼爭勝負或者有他巧妙則非某所知但以書¶
生識量窺之誠不可不過為之慮某又竊伏思念國家¶
以髙爵厚禄養士大夫將士一旦有大征役主上憂勤¶
宵旰不寜羣公環尹無肯跬步出國門以副當宁之憂¶
所命督餉副將監軍皆起於閑廢而用之是在廷無一¶
人可使也人生惟命不可期萬一所命數公或有疾病¶
<pb:KR4e0177_WYG_008-18a>¶
他故必再求其人以代之倉卒豈能及事以此觀之吾¶
人情可知矣夫將提數十萬之兵深入人境以謀人之¶
國誠非計慮終始為萬全可乆之䇿不可輕動今賊已¶
先事有備而吾庶務未集事若可已則及今己之尚不¶
為遲如其不然待大將叅賛至日博盡羣言以圖進取¶
方畧數道分攻水陸並進老生常言要亦無以逾此然¶
以永樂事勢較論今日其難易利鈍亦非某所能逆覩¶
也謹將賊中地勢叅詢人言畫成圖子一幅中間傳聞¶
<pb:KR4e0177_WYG_008-18b>¶
料想未能盡合然大畧亦粗可觀伏乞炤亮施行¶
　　　答㢘州朱二守¶
令叔至㢘承教措處安南事甚荷甚荷大想此事他日¶
總制諸公必授成算而來非此間所能預度只有上告¶
軍門整搠各衛所軍馬器械於各武將推選可堪隊以¶
上者具定姓名以俟大軍至而調發其糧餉在倉見糧¶
皆可無支動且以折色按月散與軍士積至九十月所¶
積頗多他日潮惠髙㢘雷之糧由海道以給水軍南韶¶
<pb:KR4e0177_WYG_008-19a>¶
廣肇并廣西湖廣衡永之糧可由江道以給步軍不足¶
則和糴以補之所可為處如是而已然舉事之初朝議¶
雖鋭其所推用將帥亦未見卓然可倚折衝者必有馬¶
革裹尸之忠然後能著銅柱之績甚難甚難諸草草不¶
盡俟面求教¶
　　　與督府蔡半洲論撫諭交夷¶
三月三十日據欽州知州林希元送到莫方瀛奏本抄¶
白二紙到某看得莫賊負罪懼討欲請降入貢以求封¶
<pb:KR4e0177_WYG_008-19b>¶
爵已非一日去年五月間陳必聞之来其辭只稱黎家¶
無人莫豋庸以黎懬之命權主國事節次来貢未蒙見¶
納雖未見有投命請罪之意然出其邉臣勘報之言猶¶
有可委者今次所上奏本只加臣父子己甘有罪一言¶
而已至第二奏自解僣號改元偽作大誥自比禹湯文¶
武等委諸黎氏故事及文儒私自稱美辭氣之間似尚¶
倔强未肯輸服又兼自敘其祖宗被黎氏見陷之冤隠¶
然以簒弑為復讐而無所忌憚此奏若經御覽上聰明¶
<pb:KR4e0177_WYG_008-20a>¶
神武欲伸大義於天下恐未肯遽賜允納也軍門前日¶
奏請一面治兵積榖以待進取一面行勘黎寜所在既¶
不失討賊之名又以從容觀變度時而動而慎重不肯¶
用兵之意自在其中事體明白再遲一月必有明㫖凡¶
百舉動宜且待之昨日撫諭文移某初意欲暫且停留¶
既又思之古者兵交臨陣尚為招納之辭以款之今只¶
欲其直敘國中事情不得如陳必聞隠諱且查勘黎寜¶
所在若回報果有虚實抵梧且令邉吏與之反復必其¶
<pb:KR4e0177_WYG_008-20b>¶
深自悔罪言黎家無人暫為天朝䕶守印信不敢專有¶
土地謹以國中圖籍獻之朝廷且乞恩願世為藩臣入¶
貢不絶然後朝命以夷荒遐逺在中國為無用委而畀¶
之如此則事體為順此賊外震吾征討之威而内不能¶
弭其國人携貳觀望之志勢孤而情逼某䇿其決不能¶
不如吾言也故行下欽州令再加勘酌行之彼國就欲¶
用兵安知此不為欵兵之辭於吾計亦無損也待其回¶
報已在五月間而前奏之命已下又可以權其輕重而¶
<pb:KR4e0177_WYG_008-21a>¶
處之矣伏乞照處¶
　　　論防備交夷　　(以下俱上蔡督府/)¶
某於初八日至欽州據峒長黄浩報莫賊先接㢘州衛¶
公文後接欽州公文今囬衛文書先至永安州以囬州¶
文書未到故在彼候齊此賊狡猾百出防我之計慮極¶
密常遣小船在外海以捕魚為名打探海中船隻今次¶
雖来投文聞得亦有許多船隻其實防我又傳説莫賊¶
密地自来䇿應其調船發軍防禦之事正與茂貞商量¶
<pb:KR4e0177_WYG_008-21b>¶
我之百事未集只宜震之以聲而不示之以形如操練¶
儲積調發等事俱先以大聲勢揚出使賊聞吾用兵而¶
莫測所以用兵多方為備而莫知所以備吾乃得以靜¶
制動之道而賊疲於奔命矣若於沿邉等處示以實形¶
兵船之數不多形露情得反使莫賊得窺見吾虚實萬¶
一兩下以形勢相恐喝或至交手後當如何此間山川¶
形勢險要利害某俱親身歴過非徒憑紙上陳言及聴¶
人傳説如調来戰船只當灣大洸港此港深澚可以藏¶
<pb:KR4e0177_WYG_008-22a>¶
舟其外即烏雷山直□海中安南人素聞其名前代但¶
以水軍入交者皆由此發船欽州戰船舊規停泊在此¶
登山一望西至永安州地方東至合浦縣冠頭嶺皆可¶
見若夫氣清朗則海東府山形亦隠隠可辨而欽州海¶
㲼若鳯凰方家烟通等處反在裏港盖烏雷山直□海¶
中如人伸臂用拳㢘欽諸海㲼皆在肘腋之下今指揮¶
范鎧已領軍七十五名在烏雷山背五里劄營日輪二¶
十五名在山頂瞭望廣雷二處戰船灣在大洸港者日¶
<pb:KR4e0177_WYG_008-22b>¶
輪快馬船海中徃来巡綽若望見一船數十里外逺逺¶
而来則山上響砲張旗諸舟聨引而出賊敢忘外慮而¶
入裏港哉決不然也茂貞欲調東莞船數隻在防城徃¶
来防守某與商量以為不可盖防城水發源欽州永樂¶
諸鄉流至石龜頭入海石龜頭之南為永安州白虎尼¶
諸山兩山之間為海口凡防城等處水自北而南永安¶
萬松嶺等處水自西而東者皆㑹此入海自海口乘潮¶
入防城一日程而永安州即在海口畧靠裏爾其地名¶
<pb:KR4e0177_WYG_008-23a>¶
赤沙尾者乃海濵夷船徃来處若引舟由石龜頭入防¶
城必經過赤沙尾萬一夷船疑我為有事永安或来衝¶
突豈不至於費手茂貞頗以為然防城且令營軍看守¶
若大舉事成别處亦無難也髙叅將宜駐㢘州且借其¶
名號養其威重以懼賊其他曲折正惟某處之爾交人¶
文書到日另禀伏乞裁炤¶
　　　論撫諭事情¶
莫賊遣頭目叩關投降某訪得此賊懾吾征討之聲内¶
<pb:KR4e0177_WYG_008-23b>¶
不能和其國人近者吾調東莞新會等船二三十隻泊¶
在㢘州港中賊遣探船候而得之逺望不知數之多寡¶
囬報大駴本月十二日乃差通事黎迪裴延祐二人齎¶
文来求通奏狀文書某謂前次陳必開所聞一片虚飾¶
及雲南奏辭中間以紀位號為故事稱堯舜禹湯為文¶
儒歸美不能辭而拒之以簒奪黎氏謂為父祖申冤凡¶
此皆倔強未即輸服雲南輕於接納又為轉奏以致朝¶
議紛紛而征撫之計竟未歸一故與欽州議行防城營¶
<pb:KR4e0177_WYG_008-24a>¶
諭令先將奏狀申文内事情開具揭帖呈看如果輸情¶
伏罪乞哀丐命方與轉逹其差来頭目稱奏本印封不¶
敢折動欲以副本并申結狀付與本營差人領来某又¶
與欽州議以為不如徑檄莫賊令其自具奏内事情開¶
寫揭帖前来體面仍更光明正大此賊近在永安打聴¶
消息如不先具揭帖則事不得妥帖遲三兩日必定具¶
来此舉甚得䇿若果罷兵可因此以為後面収拾之地¶
若兵不罷而必大舉又以款賊而緩其謀但賊之奏辭¶
<pb:KR4e0177_WYG_008-24b>¶
必令極卑哀不如雲南之潦草乃為得體爾聞其計殊¶
窘急欲求通此間又以聲勢震之想不敢仍復如雲南¶
也餘候夷文至日再禀伏乞裁炤¶
　　　論辭夷使徃憑祥納款¶
停征既有明㫖夷使辭之令徃憑祥最是盖使徃憑祥¶
未絶其求通之路但曰聴候議處而已尚有許多含蓄¶
未便許之也某差文通徃令直告之云朝廷為君臣大¶
義不容不征朝中文武或言事在逺夷湏當審處故且¶
<pb:KR4e0177_WYG_008-25a>¶
罷征討之師而令吾兩廣議處若汝不納地請罪吾兩¶
廣議處不得則只有練治軍馬贊朝廷征誅而已汝前¶
次揭帖未見納地請罪之意於理不當接納汝可囬去¶
思省停當遵照舊規在憑祥伺候如此則義正理順且¶
留一著以為後日収拾之地夷人探知罷征是實計謀¶
自緩就使不徃憑祥其在永安日乆無所事不待辭之¶
而自去矣但此只可備目前爾要乆當有収殺方有以¶
上副朝廷之意切以為用兵之聲未可全然放下使賊¶
<pb:KR4e0177_WYG_008-25b>¶
有所顧憚而求款於我益堅然後我得以操縱制馭而¶
要之以納地請罪盖此事既出聖斷百十年朝貢之國¶
決不肯如是罷了後面恐更有事也戍兵只打手殺手¶
土兵當掣囬其官軍且留在地方待其班滿放囬不時¶
又發一両班来毎月只耗行糧十石大要使賊知吾軍¶
馬未盡撤而知懼爾¶
　　　議處安南納款¶
安南表本昨在孫僉事處見陸布政議稿甚詳悉愚見¶
<pb:KR4e0177_WYG_008-26a>¶
頗有不同者并以呈請裁示盖莫賊弑君簒國有覆載¶
不容之罪此非辯説之所能釋上聰明神武方敘彞倫¶
以懼亂賊案輿圖以臨萬國若言黎氏查無下落暫與¶
莫氏管束及言炎瘴難居不可為郡縣等語恐皆不足¶
以上煩聖聴而紓南顧之懷也洪武中朝鮮李仁桂連¶
弑王氏三王叩邉求貢髙皇帝始惡其簒弑絶之後又¶
因邉臣以請髙皇帝曰彼夷狄也姑令自為聲教下詔¶
許之而李氏世効職貢以至今日李仁桂亂賊也朝鮮¶
<pb:KR4e0177_WYG_008-26b>¶
箕子之所封也若牽於文儒之義則當正九伐之法以¶
復秦漢之故疆矣然髙皇帝只斷以一言曰聴其自為¶
聲教吾特取其效職貢不敢侵叛而已可謂破拘滯之¶
見獨觀昭曠之原一言而天下定者也夫欲勞十萬之¶
師甘心快意於無用之地攻之未必可得得之未必可¶
守守之未必可乆而以黎氏為辭則是勞民動衆深入¶
夷地以援立莫知所在難必真偽之嬰兒古無是理也¶
而議者猶復疑黎正莫逆云云胡不引髙皇帝聖語以¶
<pb:KR4e0177_WYG_008-27a>¶
斷之也愚以莫賊信有不容誅之罪矣今朝議既重為¶
生靈愛惜寛而未誅此賊震懾兵威叩關待罪可因請¶
罪之誠聴其自為聲教以管束所有之土地人民如洪¶
武中之待朝鮮李氏且許之暫管而不與以眞封如宣¶
德初之待黎氏其黎寕之强弱存亡不必深究也盖所¶
以待之甚輕所以責之者不求備是謂以外裔待外裔¶
而中國禮義綱常之訓固昭如也唐太宗之時盖蘇文¶
弑君太宗為之興遼左之師其後師乆無功天下後世¶
<pb:KR4e0177_WYG_008-27b>¶
不病太宗之失賊而譏其為黷武則今安南事之是非¶
利害鑒於太宗可見矣似此頗為直截脱灑無許多委¶
曲遷就難行之意不知可用此意轉聞於上否其餘畧¶
見前後揭帖伏乞鈞裁¶
　¶
　¶
　¶
　小山類稿巻八¶
