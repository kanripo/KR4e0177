# -*- mode: mandoku-view; -*-
#+TITLE: 小山類稿
#+DATE: 2015-08-25 00:24:06.159712
#+PROPERTY: ID KR4e0177
#+PROPERTY: BASEEDITION WYG    
#+PROPERTY: JUAN 卷五
<pb:KR4e0177_WYG_005-1a>¶
欽定四庫全書¶
　小山類稿巻五¶
　　　　　　　　　　　　　明　張岳　撰¶
　奏議五¶
　　總督湖廣川貴稿¶
　　　乞立存活被虜人口賞格疏¶
題為援例乞恩救活被苖虜執人口以廣徳意事臣到¶
湖廣地方節據貴州布按二司守巡新鎮思仁二道撫¶
<pb:KR4e0177_WYG_005-1b>¶
苖兵備叅議等官楊儒等呈報各苖寨節經奏内有名¶
賊首龍許保呉黒苖等濳伏林菁伺人不意出没刦掠¶
軍民財畜殺人放火虜去男婦非止一次等因到臣又¶
據該道呈稱人口歸寨勒要老銀取贖及將虜去男婦¶
割髮賣與各該土官去訖臣訪得苖賊節年為害虜去¶
人口在寨不止數百勒銀取贖因而賣與各土官輕價¶
收買羈留各寨候調征之時割取首級輳作功次葢從¶
来用兵惟計首功其被虜人口送官者量行給賞不如¶
<pb:KR4e0177_WYG_005-2a>¶
首功之厚故各土官利在要功覓賞使被虜殘命於刦¶
掠焚蕩之餘復遭屠戮與苖蠻枯骨同一醃焙梟挂慘¶
毒之恨感傷和氣誠聖治之所不忍也臣節行曉諭禁¶
約及將奪回被虜人口分别男婦老幼等第立為賞格¶
比首級略加優厚其土官亦許有能送出人口全活數¶
多者具奏陞賞欲使知其所利重於首級則不必於斬¶
取以邀功誠使殘民垂死之命得以生全男女長幼相¶
折補每口用銀大約三兩則銀一千兩可活三百餘口¶
<pb:KR4e0177_WYG_005-2b>¶
所費者少所活者多但軍功論首級其來已乆一旦欲以¶
所全人口計功論賞恐各土官驟聞未敢以為必行之¶
令或疑不信如蒙乞勅兵部再議明立賞格示之大信¶
將舊例土官部下獲功一百顆該散官一級二百顆陞¶
二級三百顆陞三級其不及前數而能送出被虜人口¶
數多男子十六嵗以上至六十嵗一口准一功老弱婦¶
女二口准一功容臣覈實具奏與首級一體通&KR0555;量加¶
陞賞如此則各土官知聖明有此殊典無不樂從臣恐¶
<pb:KR4e0177_WYG_005-3a>¶
不但目下彼虜人口䝉生全之福累年為賊所執拘留¶
在巢虐使者亦將送出以為功所全活將不可勝計除¶
患恤民莫此為切縁係(云云/)¶
　　　大征苖賊功次疏¶
題為擒斬苖賊功次事案照先該臣將三省應剿稔惡¶
叛苗分布哨道劄委各哨監統等官剋定嘉靖二十九年¶
九月初三日丒時進兵至本年十一月二十八日止總¶
計三哨擒斬俘奪共六百一十六名顆口内生擒一百¶
<pb:KR4e0177_WYG_005-3b>¶
零四名斬首二百四十顆俘獲賊屬一百八十七名口¶
奪回被虜男婦八十五名口在數奏内有名首惡并各¶
寨苖首龍董龍俸龍栁補龍老課等三十三名顆就於¶
本月二十九日具題外臣隨看得各寨首從苖賊勢雖¶
奔潰其&KR0481;伏林菁尚多及有聚險拒劄臣遵照欽奉勅¶
㫖切責嚴督各該撫鎮等官深入重地臣與貴州巡撫¶
都御史任轍總兵官沈希儀駐劄銅仁府湖廣巡撫都¶
御史屠大山總兵官豐城侯李熙駐劄辰州府四川¶
<pb:KR4e0177_WYG_005-4a>¶
巡撫都御史張素駐劄重慶府協心催督各哨官兵奮¶
勇剿捕其貴州巡按御史董威湖廣巡按御史谷嶠四¶
川巡按御史鄢懋卿俱至附近地方紀驗功次至本年¶
十二月不等日據貴州哨監督副使趙之屏報准統督¶
叅將石邦憲手本報稱(云云/)又據湖廣哨監督右叅議¶
張景賢報准統督都指揮李英手本報稱(云云/)又據¶
四川哨監督僉事薛騰蛟報准統督副總兵李爵都¶
指揮孫賢呈報(云云/)等因各到臣據此除去年十一月¶
<pb:KR4e0177_WYG_005-4b>¶
二十九日具題外至今一月有餘總計三哨又擒斬俘¶
奪共九百七十名顆口内生擒九十四名斬首二百零¶
八顆俘獲賊屬三百九十名口奪回被虜男婦二百七¶
十八名口在數奏内有名首惡龍七保龍老二呉浪七¶
龍栁普龍老夭龍老課呉老跳呉得者龍老犵龍跳馬呉¶
老條龍瓦業呉老垣龍老胖龍得栁共一十五名各寨¶
賊首呉老母呉老貫龍朗七田老課田老革共五名尚¶
有龍許保呉黒苖未獲其母妻妾弟男一夥俱已受擒¶
<pb:KR4e0177_WYG_005-5a>¶
龍許保該哨官兵俱稱十一月二十八日宣慰安萬銓¶
部目底蘇擒獲至今未曾報解未知有何情弊已經督¶
查未報近准兵部咨為乞恩紀録功次以勵將士事先¶
該臣題本部覆題看得四川哨湖廣都司都指揮僉事¶
孫賢貴州哨戴罪管事協守貴州地方右叅將石邦憲¶
各領兵於苖賊出没四路把截各陸續擒斬共一百三¶
十六名顆俘獲奪回被虜男婦一百三十四名口皆係¶
大舉之前功次合候命下之日備咨都察院轉行川貴¶
<pb:KR4e0177_WYG_005-5b>¶
巡按御史將孫賢石邦憲先次得獲功級行令分巡官¶
查驗收入今次大舉功内題奉欽依備咨前来准此臣¶
自委官防截至大舉至今通計擒斬俘奪共一千八百¶
五十六名顆口内擒斬七百八十二名顆俘獲賊屬男¶
婦五百九十一名口奪回被虜男婦四百八十三名口¶
為照先據布政司通報銅平舊在冊首從苗賊共計一¶
千二百有零前項擒斬已七百八十二名顆係臨陣斬獲¶
及在山摉扒真正苖賊其巢寨屋窖米穀財物俱為我¶
<pb:KR4e0177_WYG_005-6a>¶
兵燒掘盡絶又十一月初四初五十二月十九二十四¶
日連旬凍雪深厚尺許各哨俘獲解到賊屬驗多肢體¶
瘃裂殊非人形審據吐稱逃匿林菁之苖凍餓身死在¶
内者不少縱有存者不過掘食草根度命其得穿山¶
走脱逃入各土官衙門數亦不多追究可得此皆仰仗¶
皇上弔民伐罪之威上天輔佑之應也目下春入漸深¶
東作將興土兵思歸務農臣一面督令該撫及守備官¶
招撫殘黨許以不死聴其投順隨宜安插量留精鋭旗¶
<pb:KR4e0177_WYG_005-6b>¶
軍打手及附近土兵人等防守并挨捕不服招撫餘黨¶
外其貴州宣慰普安等司州兵悉放歸農以省軍餉再¶
照湖廣蜡爾山下數寨不服招撫合夥貴苖為惡臣具¶
題剿其太甚及進兵之初復行撫諭冀其改過各苖稔¶
惡不悛窩藏貴苗有名賊首麻得盤呉旦逞等仍又助¶
兇不時前来暗衝營寨若不誅除必為後患臣已責¶
成該地方永保二司宣慰彭明輔彭藎臣酉陽司宣撫¶
冉𤣥㑹兵攻剿取其魁渠撫其餘衆務使伐當其罪¶
<pb:KR4e0177_WYG_005-7a>¶
而知警撫服其心而知恩地方削平酌定善後事宜另¶
行一併具本奏報縁係(云云/)¶
　　　苖賊突刦思州疏¶
題為漏刃惡賊糾集殘苖突入府城虜害官民事臣於¶
嘉靖三十年二月二十九日據湖廣平溪衛申報本月¶
二十六日巳時據被虜走脱思州府民人黄相報稱有¶
苖一夥忽於二十五日巳時進入思州府城捉虜府官¶
焚燒房屋殺虜人畜財物等情飛報到臣一靣督令各¶
<pb:KR4e0177_WYG_005-7b>¶
該哨堡官兵粘踪截殺隨行貴州分守思仁撫苖右叅¶
議劉望之備查前賊的係何處村寨始從何来繼從何¶
往虜去思州府官吏民人等并被害若干刦去倉庫錢¶
米若干印信有無存亡及令弔取該府知府李允簡逐¶
一查勘去後三月初七日據該道呈覆遵依親詣思州¶
府查看得城内居民不上十六七家知府李允簡等具¶
稱二月二十五日巳時正在外升堂畫夘各苖陡然忽¶
到城外稱係瞿塘等衛前来替班防守軍兵比有瞿塘¶
<pb:KR4e0177_WYG_005-8a>¶
衛防守百户陳堂絶無一名出哨探報該府故不得知¶
况係白晝失於防閑以致一時閉門捍敵不及被苖衝¶
入其為首者果係龍許保呉黒苖及湖寨不知名一瘦¶
老漢另有小頭目八人亦不知寨分姓名其持槍帶刀¶
向前好漢實數不上八十餘人名賊向李知府嚇説如¶
今定要將你進寨替我主張招我安生便罷又央李知¶
府説你傳與石叅將只莫要發兵截我便饒你命等語¶
二十五日刦府城後因庫藏空虚民户寡少無所大獲¶
<pb:KR4e0177_WYG_005-8b>¶
各相埋怨住劄一日商量欲分作三路一路由馬口司¶
一路由鬼洒溪小羊山一路由茅坡等處肆行刦掠地¶
方隨有探事苖人来報説撫按爺都在鎮逺見今調委¶
楊通判何守偹帶領土軍馬前来䇿應方纔懼怕於¶
二十七日早止分兩哨行止半途復有探事苖人来報¶
有石叅將已發多兵各處截路各苖驚慌復又㑹聚苖¶
羅板寨作一夥由茅坡省溪等處前去不知經由何路¶
歸巢因此李知府王知事盧經歴并府吏張自丙蔣輝¶
<pb:KR4e0177_WYG_005-9a>¶
陳天相并民人脱身回還者頗多三月初一日午後據¶
清浪衛差軍餘吕秀回稱各苖中途聞有石叅將發兵¶
截路不敢徑回尚在藏躱不知何處山菁等情備查到¶
臣本日隨據原任叅將石邦憲稟據原差伏路銅仁犵¶
兵張思文等於思州茅坡裝塘擒獲打刦思州回還湖¶
廣呵保寨惡苖龍老四千户李珊土官楊通達土舍楊¶
再仕於三渡河截殺箭傷惡苖七人奪獲四川小平茶¶
苖婦一口奪回被虜婦六口省祭呉經元客商二名衝¶
<pb:KR4e0177_WYG_005-9b>¶
散人口無數苖見追急將牛六隻砍死塞路奔進茶溪¶
山去訖續又據叅將石邦憲稟據原分桃映裝塘領兵¶
千户安大朝率領四十八旗屯鄉兵截殺奪回被虜男¶
婦七名口驢一頭牛二隻指揮奚都領銅仁司鄉兵楊¶
科等於地名木寨生擒苖賊一名龍老喬斬獲首級二¶
顆龍老青龍平留奪回被虜男婦一十九名口指揮王¶
世臣千户楊鳯鳴領凱兵李元秀等乘虚直搗唐寨擒¶
獲婦六口不肯前来盡皆殺死只背首惡龍得者親女¶
<pb:KR4e0177_WYG_005-10a>¶
一名約年十二歳奪獲馬二匹衣物等件十餘背指揮¶
周鼎領鄉兵張思文盧思剛等於龍塘伏路奪獲被虜¶
男子三人牛三隻武舉千户陶增家丁陶興陶才奪獲¶
被虜男婦二名口又據叅將石邦憲稟本月初二日思州¶
都坪司被虜土官何世麒脱出回至銅仁府合行稟報¶
等因到臣據此案照臣欽奉勅諭征剿貴州銅仁苖賊¶
先後通計擒斬俘奪一千八百五十六名顆口除奪回¶
被虜人口外實擒斬七百八十二名顆俘獲賊屬男婦¶
<pb:KR4e0177_WYG_005-10b>¶
五百九十一名口尚遺首惡龍許保呉黒苖未獲其母¶
妻妾弟男一夥俱已受擒獲該哨官兵節稱十一月二¶
十八日宣慰安萬銓部目底蘇擒獲龍許保未解節經¶
督查及審據賊屬被虜人等俱稱殘苖穿山走脱四散¶
逃躱各處者數亦不多且春深東作將興土兵思歸務¶
農臣一面督令該府及守備等官招撫許加存恤隨宜¶
安插量留精鋭旗軍打手及附近土兵人等防守并俟¶
捕不服招撫餘黨其貴州宣慰普安等司州兵悉放歸農¶
<pb:KR4e0177_WYG_005-11a>¶
已經具題即行招撫隨據貴州宣慰安萬銓親到臣軍¶
門查審執稱龍許保呉黑苗母與妻妾弟男一顆悉已擒¶
獲二苖不知逃匿去向委實未得今據前因為照銅平¶
苖賊擒斬數多脱逃各處之苖探得官兵掣散陸續濳¶
回雖行撫恤尚多未知但村寨窖藏米穀財物盡為我¶
兵燒掘妻子俱各就俘無食依倚易於鼓動遂被龍許¶
保等四下糾集湖川殘苖拌死出刦財物且求旦夕之¶
活其銅仁朗溪提省思南等處提備嚴謹不敢奔突查¶
<pb:KR4e0177_WYG_005-11b>¶
得思州府隔離苖寨七日之程地方窵僻城内居民不¶
滿二十家少兵把守及查得猾苖不由銅仁提省正路¶
陸續透從小路穿山伏林至清浪地名邊浪孫家莊集¶
聚裝作調来換班防守軍兵突入府城虜刦倉庫錢糧¶
殺虜人民財物無數雖該府知府李允簡署印知事王¶
月謙經歴盧蕙中途脱回該府并經歴司儒學印信¶
俱各見存但生民被其虜戮庫藏被其刦掠貽害地方¶
甚為𢡖酷所據各該地方守土官員俱合有罪叅照貴¶
<pb:KR4e0177_WYG_005-12a>¶
州巡撫都御史任轍總兵官沈希儀親臨賊巢執馘數¶
俘徒知蔓草之已除不虞死灰之能燃銅仁切近之處¶
布置頗嚴思州偏窵地方周防欠謹卒然變起莫能支¶
吾協同鎮守貴州提督清浪叅將劉鳯駐劄清浪相去¶
思州僅三十餘里賊至不知策應賊退不能追截屢稱¶
患病情願告休怯愞無為未展一䇿戴罪原任叅將石¶
邦憲先委統兵立功殺賊見留銅仁防守所刦地方原¶
非其責殘苖復聚亦欠闗防及發兵截苖歸路頗有擒¶
<pb:KR4e0177_WYG_005-12b>¶
斬㣲勞功過亦足相揜分守思仁撫苖右叅議劉望之¶
職任撫苖招徠殘黨適在撤兵之初方議撫處之宜恩¶
信未俘於一時事變横生於所忽思石兵備道僉事喻¶
冲駐劄思南専防播賊之難懸隔銅仁弗與征剿之謀¶
非力所及原情可恕思州府知府李允簡委在銅仁隨¶
軍紀功畢事回任方及五日倉皇被執先事之防已疎¶
艱難多端全印之術亦幸以上各官職任雖有大小均¶
有失事之罪及臣奉勅征剿進兵五月略不能以及逺¶
<pb:KR4e0177_WYG_005-13a>¶
慮不足以識㣲誅之不能盡其類撫之未能服其心魁¶
渠漏網殘黨竄伏敢濳入於僻郡致禍延於生靈臣之¶
罪獨多於諸臣者也如蒙乞勅該部議擬將臣首加罰¶
治其餘諸臣分别輕重亦量加罰念地方急在用人使¶
各戴罪跟究前項賊徒惟龍許保呉黒苖罪惡深重¶
必正典刑其餘殘黨或有未聞招撫之令外為二酋詿¶
誤内為饑餓所逼相隨打刦一面撫處其有怙亂不悛¶
仍伏山林不服招撫者查照臣原題奏事理將臣所留¶
<pb:KR4e0177_WYG_005-13b>¶
防守精鋭旗軍打手及附近土兵人等相機剿捕務在¶
必得使餘黨帖服地方獲安為此具本専差千户仇爵¶
親齎謹題請㫖¶
　　　截獲苖賊疏¶
題為漏網殘惡復糾出刦官兵截殺獲功事臣於嘉靖¶
三十年四月二十二日據貴州布政司分守新鎮思仁¶
兼管撫苖道右叅議劉望之呈報銅仁府申奉本道督¶
發各把截官兵臨陣生擒叛苖田老雷龍老比等五名¶
<pb:KR4e0177_WYG_005-14a>¶
到府當該知府鄒廷澤督同委官各府衛經歴徐稻方¶
希顔審據供稱嘉靖三十年三月内有湖廣蜡爾山等¶
寨苖頭龍老逺等十餘人各騎坐馬匹前到貴州各寨¶
相約唐寨龍得者普杓寨龍老革地&KR0146;寨龍葛鮓田坪¶
等寨不知名苖頭等要行出刦比龍得者等依允砍牛¶
斷話各回收拾至本年四月初三日來到地架寨苖龍¶
老央寨取齊通共男婦七百餘人始於初四日起程比¶
有蜡爾山苖頭龍老逺龍老哦地架寨苖頭龍普娘略¶
<pb:KR4e0177_WYG_005-14b>¶
變寨苖頭龍淵抱水寨苖頭龍老革地&KR0146;寨龍阿貫地¶
架寨龍央老各騎馬匹俱向前打路於初五日早到平頭¶
上囤虜得牛馬祭旗商同要去攻刦石阡印江所管板¶
橋昔陀浹口等處探知各處闗隘嚴謹兵多懼怕不敢¶
前進止將公義洋溪駱映屯一帶地方搜搶得牛馬家¶
財人口不計的數齊轉回頭於十二日過省溪地方被¶
伏路官兵對敵我們不過次日行至猫児囤不料又有¶
官兵數多裝伏各塘齊起截殺當將我們前鋒騎馬¶
<pb:KR4e0177_WYG_005-15a>¶
頭腦人殺了兩三箇倒下馬因此懼怕各不相顧將虜¶
來牛馬人口并自帶來的器械盡數丢棄奔敗間被衆¶
兵追殺斬首數多及將我苖五箇并連首級苖婦同人¶
口牛馬陸續解府本道發府審取前情是的除將各犯¶
并苖婦苖仔俱監候又督同委官經歴徐稻方希顔親¶
將首級逐顆紀驗及帶熟苖麻順并鄉健人等眼同辨¶
認俱係真正臨陣擒斬惡苖誠為竒績似應從厚犒賞¶
以勵來效今將審過口詞并驗過功次呈報到道親自¶
<pb:KR4e0177_WYG_005-15b>¶
覆審實獲生擒苖賊五名賊級六十六顆見獲人口二¶
百名口明白造冊具由呈報到臣案照臣奉勅征剿銅¶
平苖賊先後擒斬俘奪共一千八百五十六名顆口除¶
奪回被虜人口外實擒斬七百八十二名顆俘獲賊屬¶
五百九十一名口俱經具題訖尚有三哨續報擒斬俘¶
奪另共有八十五名顆口在案未及具題臣看各賊擒¶
斬頗多春深兵丁難以久屯即行招撫隨議同該省巡撫¶
都御史任轍審度要害於石子坡黄蜡灘壩地崗木桶¶
<pb:KR4e0177_WYG_005-16a>¶
龍于四十八旗等一十二處設立哨堡量留精鋭軍兵¶
防守及相機挨捕不服豈料首惡龍許保呉黒苖等原¶
未擒獲乘隙濳回糾拽透從山路突至思州僻郡刦害¶
官民財物甚為失事罪不可逭臣復看得苖賊既刦思¶
州必為得計且自分必誅招撫雖加必不見信况饑困¶
無食勢必旋踵復出臣即移緩就急先抽撥湖廣乾州¶
五寨二哨防兵共八百名晃州哨防兵二百名前赴銅¶
仁聴原任叅將石邦憲㑹同撫苖叅議劉望之調度分¶
<pb:KR4e0177_WYG_005-16b>¶
布鵰擒首惡龍許保呉黒苖及防截怙終出刦殘賊去¶
後今據前因為照苖數本不甚多然敢于出刦地方者¶
由首惡龍許保呉黒苖未除糾合湖川二省殘苖乘官¶
軍掣退出刦虜食負重逺来我軍伏路截殺以逸待勞¶
獲功數多中閒另驗有苖婦裝作為苖人不准作功者¶
三十餘口黨類無多亦從可知臣除將獲功官兵自指¶
揮以下覈實功次分别犒賞外照得原任叅將石邦憲¶
分守撫苖右叅議劉望之調度有方官兵効力截殺多¶
<pb:KR4e0177_WYG_005-17a>¶
功似當甄録縁思州失事見為叅論但石邦憲留委銅仁¶
防守思州地方原非其責劉望之適在掣兵方議撫¶
處機宜未定變出不意先過後功亦足相掩伏望皇上¶
憫事變之不測勢力之難全乞勅該部將二臣以功贖¶
罪免其罰治量為甄録責其後效何勝感戴臣又查¶
得首惡龍許保呉黒苖今次内防官軍搗巢不曾出刦¶
但各苖實由主使魁首不除終為作梗地方難以平靖臣¶
多方計處相機鵰剿務期必獲以絶禍根其餘殘黨并¶
<pb:KR4e0177_WYG_005-17b>¶
脇從者除已撫處外其未聴撫者再行撫苖等官開示¶
恩信聴其投撫照舊安挿務使畏威懐惠苗人帖服地¶
方永賴而後已縁係(云云/)¶
　　　擒獲首惡龍許保疏¶
題為擒獲勅内坐名首惡叛苖事嘉靖三十年五月初¶
七日據貴州布政司分守新鎮思仁兼管撫苖石叅議¶
劉望之防守銅仁原任叅將石邦憲委守備指揮張大¶
儒押解極惡賊龍許保等到臣復㨿各官呈稱訪得¶
<pb:KR4e0177_WYG_005-18a>¶
湖貴川省叛苖惟龍塘寨龍許保為首奸深計大膂力¶
過人勢壓衆苖易於嘯聚此惡不剪餘患難除况又聞¶
約三省苗頭呉黒苖龍老逺龍得者等欲再出刦只得¶
重示懸賞祕遣鄉健李宗一楊春秀呉永富入栗凹魯¶
母等寨責令順苖麻得盤呉老&KR0008;逞旦逞等計擒查得¶
龍許保因四月十三等日衆苖出刦至猫児囤地方被¶
官兵截殺大敗回巢方知懼怕不敢即出至二十日帯¶
同伊族惡黨苖人龍重陽龍郭大来到伊親田坪寨苖¶
<pb:KR4e0177_WYG_005-18b>¶
頭呉栁茍家弔喪是麻得盤因就賺請過魯母寨呉旦¶
逞家求伊女與許保為妻比呉旦逞佯為許允設酒欵¶
待以致龍許保等歡喜痛飲深醉麻得盤呉老革呉旦¶
逞父子兄弟等方敢下手將龍許保并龍重陽一時綁¶
獲欲行解報間被龍郭大脱走與呉栁茍前去糾集龍¶
塘鬼提都庫罵勞等寨殘苖前來欲行搶奪麻得盤呉¶
老&KR0008;等星夜來報本道并石叅將處發兵前去接䕶¶
有石叅將身自督領指揮周鼎陳繼爵劉良貴等押帯¶
<pb:KR4e0177_WYG_005-19a>¶
漢土精兵二千五百名直抵伊寨䕶取彼田坪龍塘等¶
寨惡苖懼怕各遁去訖隨有各寨苖人聞知陸續前來¶
俱稱許保乃係苖王若要將伊解官我們衆苖亦願大¶
家送出如何只呉旦逞麻得盤呉老&KR0008;等得了賞銀今¶
我苖巢寨人口殺燬殆盡窮迫難存今乞要重重犒賞¶
永不背叛石叅將星夜稟報軍門蒙批已行劉叅議若¶
得獲首惡地方獲安小費不必計較石叅將遵依在彼¶
隨宜給賞除原懸賞外復加賞計謀下手擒拏許保及¶
<pb:KR4e0177_WYG_005-19b>¶
各寨情願聴招苖人訖將龍許保并龍重陽押解前來¶
等因呈報到臣據此案照先該臣節奉勅諭督率官兵¶
剋期三省進攻自入山并猫児囤等處先後截殺功次¶
陸續俱經具題訖惟有首惡龍許保狡詐百端濳遁末¶
獲臣看得此賊極惡終為後患官兵進剿已焚其巢寨¶
收其積聚獲其妻子當此奔敗之餘東潛西伏雖有多¶
兵亦無所用惟踪跡所在用計擒捕仍以精兵鵰其餘¶
黨則可以費省而事集㑹同巡撫都御史任轍計處方¶
<pb:KR4e0177_WYG_005-20a>¶
略分立營堡把截要害専以擒捕鵰剿之事責之叅將¶
石邦憲與撫苖叅議劉望之凡事計議而行仍行鎮守¶
貴州總兵官沈希儀提調催督各賊前懾大征之威近¶
懲猫児囤之敗其中聴撫諸苖如麻得盤麻順呉旦逞¶
呉老&KR0008;自出見官口稱數年地方之禍皆龍許保一人¶
倡首致我衆苖不得安生若許保不死我苖决為帶累¶
身家難保等語因擔認擒獻許保以免後患乞發兵策¶
應恐有搶奪節據叅議劉望之叅將石邦憲㑹報又經¶
<pb:KR4e0177_WYG_005-20b>¶
督行湖廣湖北道守巡官叅政陶欽䕫副使劉天授陸¶
續發打手土兵二千名前去策應今據前因臣除將本¶
犯審發湖北守巡兵備各官覆審監候外叅照極惡苖¶
賊龍許保稔惡多年貽害三省銅仁之郊野已為丘&KR0469;¶
湖川之疆界時被侵擾殺戮則嬰孩不遺抄括而鷄豚¶
為空至於攻打省溪印江石阡思州等衙門虜官奪印¶
掠燒倉庫虜質人口肆其兇殘略無忌憚惡貫滿盈神¶
人憤怒已不容於同類豈能逃乎法網從來苖頑黨惡¶
<pb:KR4e0177_WYG_005-21a>¶
相濟未有肯自執首惡以求欵附者此皆伏遇我皇上¶
神武布昭至誠感神故能使魁渠俘馘醜類革心以背¶
公死黨之夷一旦變為嚮風慕義之舉禍根已除衆心¶
解散苖勢衰弱餘黨竄伏臣等憑藉威靈若處置得宜¶
則地方兵禍可冀銷寢臣又查得先年總督軍務右都¶
御史王來擒獲苖王賊首韋同烈曾經押解赴京典刑¶
合無查照前例將龍許保檻解赴京伏法市&KR0544;以雪衆¶
憤或念道里遙逺動經旬月誠恐中途瘐死不無遺刑¶
<pb:KR4e0177_WYG_005-21b>¶
惟復就近遵照軍法㑹官徑自處決縁係擒獲勅内¶
坐名首惡叛苖事理未敢擅便為此具本専差承差¶
楊勝春親齎謹題請㫖¶
　　　謝恩疏¶
奏為謝恩事嘉靖三十年五月二十七日准兵部咨職¶
方清吏司案呈該本部等衙門㑹題兵科抄出巡按貴¶
州監察御史董威題為漏殄叛苗復肆猖獗攻打府治¶
叅論地方失事縁由覆題奉聖㫖朝廷設置總督欲其¶
<pb:KR4e0177_WYG_005-22a>¶
事權歸一以盡除苖患張岳原奏分哨進兵又稱湖苖¶
聴撫今乃攻陷府治虜殺守臣失事重大即當拏問處治¶
念係𦂳急用人姑且與做兵部右侍郎兼右僉都御史¶
職名戴罪任事仍前住俸欽此欽遵臣即於本日望闕¶
謝恩到任照舊管事外伏念臣本以章句諸生粗諳文¶
墨軍旅之任非其所長屬以銅平苖情急在用人皇上¶
兼收羣材不遺樗櫟俾臣總督三省融處兵糧相機撫¶
剿臣於去年九月内分發哨道責任將帥頗有俘獲勢¶
<pb:KR4e0177_WYG_005-22b>¶
將寧息不意首惡逋逃殘黨饑逼隂聴土官之謀公行思¶
州之刦意在困臣且釀後禍揆厥所由皆由臣節制欠¶
嚴謀略疎闊之所致也伏蒙聖恩矜其愚昩曲賜生成¶
以斧鉞必加之罪納之天地包容之中僅鐫官階尚畀¶
事任部伍不移節制仍在罪重罰輕感激涕出雖希斲¶
之指已傷而一割之志未巳臣敢不整飭戎行宣示恩¶
信兵有所不加而誅止及於逆命備不敢㤀設而慮尤¶
創於幾先不但靖冦兼冀息民庶收桑榆之功以答乾¶
<pb:KR4e0177_WYG_005-23a>¶
坤之造臣無任受恩感激之至為此具本専差百户金¶
子麟親齎稱謝謹具奏聞¶
　　　叅究主苖酉陽宣撫冉𤣥疏¶
題為姦惡土官隂黨殘苖屢攻衙門乞行處治以正國¶
法以杜後患事嘉靖三十年五月初七日據貴州布政¶
司分守新鎮思仁兼管撫苖右叅議劉望之防守銅仁¶
原任叅將石邦憲委守備指揮張大儒押解極惡賊首¶
龍許保前来臣當堂對衆面審吐稱今年虜刦思州我¶
<pb:KR4e0177_WYG_005-23b>¶
貴州殘苖不多俱是酉陽管下地崩岑地龍箐小平茶¶
沙留等苖伊司頭目張魁主使前去攻打又將黒騾一¶
匹賣與許保騎坐與銀一十五兩等情據此該臣先據¶
都坪長官司被虜走脱土官何世麟前赴軍門投見親¶
審本官執稱親在賊夥多有酉陽土人目兵在内同刦¶
思州各人身穿斑絲斜紋綾紬衣服手執花槍花牌鈎¶
刀俱是該司號色軍器比與衆苖衣服器械不同等情¶
又據平溪衛指揮袁宗文稟稱思州府被虜脱回伊親¶
<pb:KR4e0177_WYG_005-24a>¶
監生周廷璉與伊手帖説稱清浪軍人董伏二重復被¶
虜至龍罩坐講前項刦思州賊内有酉陽頭目張魁并¶
地名地崩岑等苖等因備抄原書前来又據貴州分守¶
撫苖右叅議劉望之呈解被虜放回人民茍仁到院供¶
稱被地&KR0146;寨苖人龍十觀等鎖虜到寨見一苖身穿斜¶
紋白綾短衣紅紬長裙前到地&KR0008;比仁密問寨内被虜¶
日久婦女稱係酉陽差來查被虜人口等語又據永順¶
宣慰司申酉陽冉𤣥因見苖平兵退地方無事恐怕上¶
<pb:KR4e0177_WYG_005-24b>¶
司根究攻打平茶殺虜官印罪大商同舍目覃鳯等計¶
約各苖龍許保呉黒苖等攻打思州將婦女四口皮箱¶
一箇馬二匹送與冉𤣥段疋衣服分衆把總等情案照¶
酉陽宣撫冉𤣥先於嘉靖二十八年七月内為因湖廣¶
鎮溪所慣惡土指揮田應朝姦計跋扈苖兵衆多以女¶
招配資其聲勢無故擅將平茶洞長官司土人盡行殺¶
虜抄奪土司印信虜辱土官妻女已經具題查究間仍¶
敢謀吞平茶地方將虜去已故土舍楊正嵩庶子楊通¶
<pb:KR4e0177_WYG_005-25a>¶
一立為土官拘在伊司仍以楊通一出名掜報兵數又¶
擅將奪去印信用鈐冊領冒支平茶土兵預放進哨糧¶
銀八百九十二兩五錢臣看得平茶既破印信人口俱¶
稱酉陽虜去要見各官有何慿據交與何人顯是酉陽¶
盜冒嚴行分守該道右叅議孟淮追出前項糧銀如數¶
還官見貯黔江縣庫附照行布政司及該道查勘應襲¶
土舎嘉靖二十八年十二月二十九年正月間冉𤣥因¶
臣叅究其謀吞平茶之罪與田應朝商令伊家人田喜¶
<pb:KR4e0177_WYG_005-25b>¶
安等買拽前項叛苖先後攻打印江石阡府縣使地方¶
失事臣必得罪換官前來總督方可圗滅前案彼時雖¶
聞人言尚無實証及被虜走回千户安大朝贖出知縣¶
徐文伯各執稱被虜之時有苗賊龍得者等向職説是¶
田土官用銀一千兩買我衆苖来打你地方如今有箇¶
田土舍見在此安大朝徐文伯親見土舍身穿緑緞短¶
襖頭帶圓㡌年約五十餘嵗等情臣思得冉𤣥為糾苖¶
之腹心而田應朝乃冉𤣥之手足先得應朝或可以伐¶
<pb:KR4e0177_WYG_005-26a>¶
謀寢禍臣即著落永順宣慰彭明輔計獲田應朝及¶
田喜安等一併解官審發弔取千户安大朝知縣徐文伯¶
審執苖賊攻打印江時各官識認得田喜安面目的確¶
田喜安亦認得徐文伯安大朝俱經招承服罪監故訖¶
隨責令冉𤣥將平茶人口印信吐退豈料將欽降原印¶
仍占留偽造假印交還平茶臣逐查平查日行申報巻¶
内驗出先後印文差異就督行守巡該道辨驗一併查¶
究去後復查得蜡爾山下地崩岑沙留地龍箐小茶平¶
<pb:KR4e0177_WYG_005-26b>¶
先年係屬鎮筸苖寨後因田應朝與冉𤣥締為姻好同¶
惡相濟故將前寨割送冉𤣥管轄冉𤣥得此數寨愈加¶
膽大節年隂令張魁等勾引惡苖復刦郡縣以成中傷¶
之計一則使臣徬徨待罪極力周防無暇追理其咎一¶
則料臣罪黜以去新官接管一時不知詳細得以延捱¶
出脱且思州被刦道路諠傳係酉陽主使該貴州巡撫都¶
御史任轍駐劄鎮逺先有所聞已經題稱酉陽宣撫司¶
所轄苖寨尚多逋逃今次出刦傳聞亦相糾聚乞勅臣¶
<pb:KR4e0177_WYG_005-27a>¶
責併該司獻其首惡等因叅照酉陽宣撫冉𤣥封豕之¶
性肆毒無厭欲大封疆不憚屠戮之𢡖久通苖醜甘為¶
&KR0810;引之原信頭目覃鳯張魁為𤓰牙侵占貴州沿河祐¶
溪司土地以畀覃鳯又占湖廣地崩岑貴州九江等處¶
地方以居張魁諸司力不能敵束手受奪又偽造平茶¶
邑梅平頭等司印信揑申文書以行構害其攻平茶將¶
已故土官楊再顯剥皮抽腸又將該司丁壯殺戮千餘¶
嬰兒五百餘口縱火燒死𢡖不可言湖廣川雲土官未¶
<pb:KR4e0177_WYG_005-27b>¶
有若是之縱肆者該地方守巡兵備等官明知其惡法¶
令不行只得姑息曲為隠蔽以故愈肆猖狂罪案累年¶
不決臣思止沸去薪除惡務本冉𤣥神姦鬼譎既能號¶
召苖蠻虎噬鴟張又敢唆苖攻打城郭見臣欲究其罪¶
則設計相傾為謀滋長况其變詐縱横足以鼔動上下¶
其金銀土貨足以結交彌縫其文移便給足以駭惑聴¶
聞若復諉為土官姑息不治紀網廢弛法度不行邊患¶
苖情終無定期如蒙皇上明見萬里深究亂階乞勅該¶
<pb:KR4e0177_WYG_005-28a>¶
部再加詳察將冉𤣥先今所犯事情行臣勘究先將主¶
使撥置頭目覃鳯張魁責該守巡兵備等官勒限拘拏¶
到官審究窩苖通苖及夥刦思州縁由解臣覆審然後¶
行提冉𤣥果有干碍一併治罪以示土官臣又訪得湖¶
川土官専一收留各處光棍無賴成羣潛住京城打聴¶
事情或交通賄賂或央求面分或騰駕謗言挾害上官¶
或掜傳是非誑惑愚民乞勅該部行緝事衙門但各土¶
司有光棍人等潛住京城如前所為者盡行禁逐其所¶
<pb:KR4e0177_WYG_005-28b>¶
賫帶金銀私帖等項追究入官應治罪者治罪庶奸人¶
知警戒而紀綱自正縁係(云云/)¶
　　　報過撫剿殘苖疏¶
題為遵奉明㫖剿撫殘苖事嘉靖三十一年四月十五¶
日臣據貴州布政司分守思仁道兼管撫苖右叅議劉¶
望之貴州按察司整飭都清兵備原監督副使趙之屏¶
分守貴州銅仁等處地方右叅將石邦憲㑹呈奉臣批¶
據各職呈照得銅平所屬各寨叛苖先自大舉各寨征¶
<pb:KR4e0177_WYG_005-29a>¶
剿及猫兒囤截殺并擒獲首惡龍許保等功次俱經¶
通行呈報已蒙題奏外訪得各殘苖屢遭挫䘐惡¶
狀消沮奔竄巖峒無地投生分遣鄉健齎執火牌¶
進寨宣諭朝廷恩威准許招撫各苖喜得生命¶
各具情詞跟隨各役赴官投遞願聴撫處隨查得¶
二司所屬共三十寨原苖共一千七百八十一名今¶
除大征并截殺鵰剿奔跌凍餓等項陸續死亡外¶
通共止存四百九十八名較之大征以前原數死亡不¶
<pb:KR4e0177_WYG_005-29b>¶
止三分之二猶恐不的比因各苖赴撫苖道支給賑¶
濟口糧行府查報名數相同見今各苖市買牛具種¶
子魚鹽俱聴坐寨鄉健帶至銅仁府與市民兩平交¶
易龍塘栗凹等寨講理私讐亦俱赴道訴理聴與處分¶
村居遂漸稠密道路行旅往來早暮隨便自去嵗八¶
月迄今地方無警居民安業等因奉批各苖雖聴撫尚¶
有呉黒苖惡名亞於龍許保已經題奏在於必得近日¶
藏在何處曾設何策用何人購捕何時大約可得此賊¶
<pb:KR4e0177_WYG_005-30a>¶
不除終為地方之患不可狃於習俗之見為含糊姑息¶
之計仰再㑹查詳報繳依奉查得新寨原苖四十九名¶
除大征鵰剿之後止存呉黒苖并小苖二名祗因龍許¶
保既擒之後伊即驚遁未出雖據屢次具狀令小苖投¶
訴乞生各職亦未敢聴信中止一向協力設計且將伊¶
族長呉黨所親男呉永順拘留執當著落跟要無柰本¶
賊傷弓之鳥遁跡愈堅菁大山深東藏西躱欲為圍困¶
之計只因班師既久難請動調大兵欲為鵰剿之計又¶
<pb:KR4e0177_WYG_005-30b>¶
因撫處已定難併驚擾各寨似此暫無所施只得另行¶
計擒免到剿撫兩悞况思原奉明㫖曾有脅從餘黨隨¶
宜招撫之條今苖已定地方已安惟此一賊料是離羣¶
穽虎終難脱網若不先行呈報祗恐有負明㫖合無准¶
容先將已撫殘苖省令安生免復驚懼仍將呉黑苖催¶
行石叅將秘計擒獻不致疎虞庶幾苖人得分順逆居¶
民得保治安實為地方之便等因并據湖廣布政司分¶
守湖北道兼管撫苖右叅政陶欽䕫湖廣按察司整飭¶
<pb:KR4e0177_WYG_005-31a>¶
辰沅兵備副使髙節分巡湖北道僉事曾才漢分守鎮¶
篁等處地方右叅將孫賢㑹呈查得鎮溪千户所并篁¶
子坪長官司各所轄苖寨共三十四處除崖洞板栗茅¶
岡泠水溪等處原係叛苖寨分已該官兵攻打將苖龍¶
亞者等俱已生擒及將各巢寨燒燬無存其餘原經招¶
撫并征後無過共二十八寨内鎮溪千户所管下一十¶
二處聴撫苖人龍老黨等二百一十名筸子坪長官司¶
管下一十六處聴撫苖人呉老朶等五百三十八名自¶
<pb:KR4e0177_WYG_005-31b>¶
嘉靖三十年正月内班師之後鎮溪各苖俱赴永順宣¶
慰彭明輔處筸子坪各苖俱赴保靖宣慰彭藎臣處各¶
領榜給賞魚鹽回寨安插耕種各宣慰責差頭目帶領¶
家小併健目人等坐寨各苖有欲收買魚鹽生畜聴健¶
目帶領各苖前到乾州市兩平交易並不敢生事為非¶
重復查明造册開報等因各呈到臣巻查先該臣遵照¶
節經欽奉勅㫖切責嚴行各該撫鎮等官上緊協心征剿事理欽遵¶
將三省應剿稔惡叛苖分布哨道畫圗貼説通行劄委各¶
<pb:KR4e0177_WYG_005-32a>¶
哨監統等官剋定於嘉靖二十九年九月初三日一齊¶
舉兵進剿續據貴州哨監督按察司副使趙之屏湖廣¶
哨監督布政司右叅議張景賢四川哨監督按察司僉¶
事今丁憂薛騰蛟各呈准統督銅仁右叅將石邦憲湖¶
廣都行二司都指揮今陞清浪右叅將李英鎮筸右叅¶
將孫賢原任松藩副總兵李爵等手本開據各哨坐營¶
領哨領隊守備等官張鉉王夢麒徐椿齡等報稱自進¶
兵日起至嘉靖三十年正月十四日止貴州哨官兵攻¶
<pb:KR4e0177_WYG_005-32b>¶
破原分進剿本省銅平所轄龍塘等寨陸續生擒首從¶
苖賊龍老餘龍小保等八十一名斬獲首從苖賊龍董¶
龍老保等并不知名首級共一百四十九夥俘獲賊屬¶
一百六十五名口奪回被虜男婦一百二十四名口湖¶
廣哨官兵攻破原分進剿貴州銅仁司所轄麻銅等七¶
寨生擒首從苖賊呉政等斬獲首從苖賊呉老課呉昔¶
奴等并不知名首級及攻剿本省不聴撫鎮筸所轄崖¶
洞板栗回保昔朗泠水紅崖下水板凳著安等寨生擒¶
<pb:KR4e0177_WYG_005-33a>¶
首賊龍求南龍亞者龍老子龍老官呉老莽龍各者呉¶
老那斬獲首賊龍補那龍七柯呉保恰呉晩兒等首級¶
并攻摉貴州原剿新寨等八寨生擒首從苖賊龍老革¶
龍栁普呉老跳等斬獲首從苖賊呉老坦呉老馬等并¶
不知名首級共計陸續生擒四十六名斬獲首級一百¶
一十三顆外俘獲賊屬二百一十名口奪回被虜男婦¶
一百四十八名口四川哨官兵攻原分進剿貴州平頭¶
司所轄塘寨等八寨生擒首從苖賊龍史洛等斬獲首¶
<pb:KR4e0177_WYG_005-33b>¶
從苖賊龍栁補龍老七等并不知名首級及攻剿本省¶
不聴撫酉陽管轄鬼益等寨生擒首從苖賊龍老嗏等¶
斬獲首從苖賊麻老忙等并不知名首級并攻摉貴州¶
原剿龍塘罵勞等寨生擒首從苖賊龍老王等斬獲首¶
從苖賊石老懶等并不知名首級共計陸續生擒七十¶
一名斬獲首級一百八十六顆俘獲賊屬二百零二名¶
口奪回被虜男婦九十一名口各開報到臣及查貴州¶
四川二哨統督叅將石邦憲都指揮孫賢未進兵之先¶
<pb:KR4e0177_WYG_005-34a>¶
領兵四路把截陸續擒斬俘奪共二百七十名顆口已¶
經題奉欽依收入大舉功内總計先後通共擒斬俘奪¶
一千八百五十六名顆口及查各賊巢寨屋窖米穀財¶
物俱為我兵燒掘盡絶及審俘獲賊屬吐稱雖有逃匿¶
山菁之苖多凍餓身死雖有存者不過掘食草根度命¶
其得穿山走脱逃入各土官衙門數亦不多臣看得春¶
入漸深東作將興土兵思歸務農除行諭殘苖許以不¶
死聴其投順隨宜安插量留精鋭軍兵防守并挨捕不¶
<pb:KR4e0177_WYG_005-34b>¶
服招撫餘黨其餘大兵行令撤散已於本月二十七日¶
具題外本年二月二十九日據湖廣平溪衛申稱本月¶
二十五日有苖一夥突入思州府城捉虜府官焚燒房¶
屋殺虜人財等情飛報到臣一面督令各該哨堡官兵¶
黏縱截殺及行貴州分守該道撫苖叅議劉望之體查¶
得前項苖賊係龍許保為首并未獲呉黒苖等情備查¶
到臣備將各該地方守土失事官員叅行兵部覆題間¶
本年四月二十二日又據叅議劉望之呈稱本月初五¶
<pb:KR4e0177_WYG_005-35a>¶
等日苖賊出刦平頭猫兒囤等處又該官兵擒斬俘獲¶
二百七十一名顆口呈報到臣及查得本年正月十四¶
日以後各監統等官續報三哨通共續報擒斬俘奪八¶
十五名顆口在案一併具本於本年四月二十八日具¶
題訖本年五月初七日據貴州守叅等官劉望之等呈¶
稱懸賞設計擒獲極惡賊首龍許保連人呈解到臣審¶
發湖廣湖北守巡兵備道審供監候即於本月初十日¶
具本奉行兵部覆題奉聖㫖張岳等既擒獲首惡著待¶
<pb:KR4e0177_WYG_005-35b>¶
事寧之日巡按查明功罪一併奏請仍著嚴督各官務¶
在剿絶餘黨以靖地方龍許保著彼處㑹官依律處決¶
梟示欽此咨臣欽遵㑹行貴州撫鎮等官遵照欽依内¶
事理於本年八月初七日將首惡龍許保押赴市曹依¶
律典刑梟示及具本題知外又該臣看得未獲呉黒苖¶
亦係屢奏有名與龍許保同為惡務期必獲庶不怙終¶
作梗又經嚴督各該撫苖守巡兵備叅備等官設法計¶
擒并鵰剿脅從餘黨隨據分守叅議劉望之呈稱㑹同¶
<pb:KR4e0177_WYG_005-36a>¶
叅將石邦憲嚴督委官指揮王世臣等督兵於龍塘等¶
寨雕剿陸續擒斬俘奪總共三十二名顆解驗明白造¶
册到臣案候在巻三十一年四月内據貴州叅議劉望¶
之副將趙之屏叅將石邦憲呈稱銅平殘苖剿撫已定¶
縁由前来駁行各官再查及行仰湖廣守巡湖北兵叅¶
等官查勘鎮筸各寨聴撫苖人造册繳報去後今據前¶
因臣㑹同湖廣鎮守總兵官平蠻將軍東寧伯焦棟巡¶
撫右副都御史屠大山四川巡撫右副都御史戴鱀貴¶
<pb:KR4e0177_WYG_005-36b>¶
州鎮守總兵官都督同知沈希儀巡撫右副都御史奉¶
㫖革職冠帶辦事任轍議照銅平鎮筸等處叛苖已該¶
大舉官軍征剿及先後防守截殺鵰剿總計擒斬俘奪¶
共二千二百四十四名顆口貴州招撫過四百九十八¶
名湖廣招撫過七百四十八名其奏内有名首惡龍許¶
保仰賴我皇上威徳使其醜類自執以獻已正典刑衆憤¶
已雪三省地方因以寧謐止有新寨苖首呉黑苖一名¶
漏刃未獲臣惟此賊因計擒龍許保之後即帶同親信¶
<pb:KR4e0177_WYG_005-37a>¶
一二苖人逺遁深山依恃深阻日則援崖哨望雖風吹¶
草動彼亦猜防每遇鄉導或順苖一二人空身無兵甲¶
者方得近前相去三四丈相見打話若四五人以上不¶
問有無兵甲伊即驚疑閃避莫能相近草木蓊密嵐¶
霧翳深東躱西藏又無定在只可計擒難以衆取欲舉¶
官軍圍困摉捕因大兵撤散已久尤恐驚動方撫之苖¶
誠有如各官所呈者如蒙乞勅兵部再加查議合無將¶
臣俸糧照舊住支仍聴臣督併原監督按察司副使趙¶
<pb:KR4e0177_WYG_005-37b>¶
之屏該道分守叅議劉望之分守叅將石邦憲設法計¶
擒稍遲嵗月暫示以寛緩之意俾其疑慮稍解防備稍¶
寛人得近前一舉就擒以度後患其已撫過餘黨殘苖¶
仍聴臣隨宜招撫省令革心向化永為良民以安地方¶
如此庶上可紓九重南顧之憂下可致三省邊氓之福¶
而臣瘝曠之罪亦或得以少逭矣除計處善後事宜另¶
行具奏其三省監統領哨領隊撫苖等官功罪并賊犯¶
首級先該各紀功官查明造報聴各該巡按御史覈實¶
<pb:KR4e0177_WYG_005-38a>¶
徑自造册奏繳外縁係(云云/)¶
　　　斬獲首惡呉黒苖地方事寧完報疏¶
題為斬獲首惡苖賊地方事寧完報事臣於嘉靖三十¶
一年十月初八日據貴州布按二司原監督整飭都清¶
兵備分巡新鎮道副使趙之屏分守思仁道兼撫苖右¶
叅議劉望之整飭思石兵備分巡思仁道僉事龍遂㑹¶
同分守貴州銅仁等處地方右叅將石邦憲呈稱斬獲¶
首惡苖賊呉黒苖首級到臣隨准叅將石邦憲手本開¶
<pb:KR4e0177_WYG_005-38b>¶
稱自大征之後節奉總督并撫按總兵行委設計擒斬首¶
惡㑹同撫苖叅議劉望之重行懸賞屢差鄉健督同¶
苖長順苖各用計擒斬及將呉黒苖叔呉黨所親男呉¶
永順羈留府城激其速圗後因久未成功又蒙責成原¶
監督副使趙之屏坐委烏羅郎溪二司土官田興邦楊¶
瑛圗取必須彼此合謀同幹本職節行烏朗二司及差¶
頭目盧思剛督率守催又該分巡思仁兵備僉事龍遂¶
據土官田興邦稟據土舍楊勝原報稱本賊因叅府衙¶
<pb:KR4e0177_WYG_005-39a>¶
門鄉導人等窺捕太嚴以致疑懼尤甚防備愈密不便¶
動手遂將原差鄉健人等通行禁止不容入寨及將原¶
羈留呉永順放回以安其心庶事可圗至本年八月二¶
十四日該烏朗二司守寨人役劉甫等將呉黒苖首級¶
斬獲隨該撫苖道審據原差鄉健蕭奴祝銀同等并被¶
虜放回鄉兵羅彬各稱呉黒苖的於八月二十四日該¶
烏朗二司差人劉甫等入寨計斬首級背行因地所寨¶
苖追赶争功丢棄首級被唐寨苖人龍章保尋獲用火¶
<pb:KR4e0177_WYG_005-39b>¶
烘乾藏匿在家圗討厚賞續該分巡思仁兵備僉事龍¶
遂量給犒賞督責土官田興邦於本年九月二十五日¶
方纔追取首級前來及取土官張文貴等原割兩耳各¶
道督同思南銅仁二府知府李寀鄒廷澤烏朗二司土¶
官楊瑛田興邦等辨驗明實取結具由解驗等因據此¶
巻查先該臣遵照節奉勅㫖切責嚴督各該撫鎮等官¶
協心征剿事理欽遵將三省應剿叛苖舉兵征剿自嘉¶
靖三十年正月内撤兵并撤兵後猫兒囤等處截殺及¶
<pb:KR4e0177_WYG_005-40a>¶
計擒首惡龍許保先後功次俱經陸續俱題訖又該臣¶
看得苖首呉黒苖漏刃未獲亦係屢奏有名與龍許保¶
同惡不相上下恐怙終作梗又經嚴行貴州都布按三¶
司轉行各該撫苖守巡兵備叅備等官設法計擒首惡¶
幷鵰剿脅從餘黨及招撫殘苖嘉靖三十一年四月内¶
行據貴州原監督副使趙之屏分守思仁撫苖右叅議¶
劉望之分守銅仁右叅將石邦憲呈稱銅平殘苖剿撫¶
已定止有新寨呉黒苖因龍許保計擒之後伊即驚遁¶
<pb:KR4e0177_WYG_005-40b>¶
已將伊族長呉黨所親男呉永順拘留執當著落名下¶
跟要無柰本賊傷弓之鳥遁跡愈堅只得另行計擒免¶
致剿撫兩誤等因并據湖廣布政司分守湖北道兼管¶
撫苖右叅議陶欽䕫湖廣按察司整飭辰沅兵備副使¶
髙節分巡湖北道僉事曾才漢分守鎮筸等處地方右¶
叅將孫賢呈繳查勘過鎮筸各寨聴撫苖人造册前来¶
該臣㑹同湖廣鎮守總兵官平蠻將軍東寧伯焦棟巡¶
撫右副都御史屠大山四川巡撫右副都御史戴鱀貴¶
<pb:KR4e0177_WYG_005-41a>¶
州鎮守總兵官都督同知沈希儀巡撫右副都御史先¶
革職冠帶辦事今病故任轍議照銅平鎮筸等處叛苖¶
已該大舉官兵征剿及先後防守截殺鵰剿總計擒斬¶
俘奪共二千二百四十四名顆口貴州招撫過四百九¶
十八名湖廣招撫過七百四十八名其奏内有名首惡¶
龍許保仰賴我皇上威徳使其醜類自執以獻已正典¶
刑衆憤已雪三省地方因以寧謐止有新寨苖首呉黒¶
苖一名漏刃未獲仍聴臣督併原監督副使趙之屏該¶
<pb:KR4e0177_WYG_005-41b>¶
道分守叅議劉望之叅將石邦憲設法計擒稍遲嵗月¶
暫示以寛緩之意俾其疑慮稍解防備稍寛人得近前¶
一舉就擒以杜後患其已撫過餘黨殘苖仍聴臣隨宜¶
招撫省令革心向化永為良民其三省監統領哨領隊¶
撫苖等官功罪并賊犯首級先該各紀功官查明造報¶
聴各該巡按御史覈實徑自造冊奏繳等因具本於本¶
年六月二十五日具奏訖續該臣查訪得呉黒苖往来¶
湖廣回保等寨依親濳躱節差千户張克新李美張愛¶
<pb:KR4e0177_WYG_005-42a>¶
齎捧旗牌前往銅仁坐鎮催功及行湖廣分守湖北道¶
撫苖右叅政陶欽䕫整飭辰沅兵備副使髙節分巡湖¶
北道僉事曽才漢分守鎮筸右叅將孫賢督併各該土¶
官并守備防守等官多方爪探毋分彼此一體計擒及¶
揀委指揮袁崇友千户江添澤等節次領兵前去協同¶
貴州巡守兵備叅將各官原委守備張大儒知府鄒廷¶
澤李寀指揮王世臣奚都經歴劉仲芳土官田興邦楊¶
瑛吏目郝以芳田紹甫土舍楊勝原李承祖等分設計¶
<pb:KR4e0177_WYG_005-42b>¶
擒共收全䇿至本年八月二十六七等日節據貴州守¶
巡兵備叅將等官趙之屏劉望之龍遂石邦憲等報稱¶
首惡呉黒苖已該烏朗二司差人劉甫等於八月二十¶
四日在寨斬訖及據烏朗二司土官田興邦楊瑛各亦¶
稟報相同行據各官回稱所斬首級被唐寨苖人奪匿¶
求賞等因就經駁查追取并嚴諭地所唐寨各苖不許¶
争功讐殺及將殺死土舎土兵楊勝金等優䘏去後今¶
據解到該臣督同湖廣按察司整飭辰沅兵備副使髙¶
<pb:KR4e0177_WYG_005-43a>¶
節貴州整飭思石兵備分巡思仁道僉事龍遂當堂將¶
解到首級并原割兩耳逐一紀驗明白除將首級發仰¶
銅仁叅將石邦憲轉發苖出要路梟挂外為照首惡苖¶
賊呉黒苖慿山菁之險恃種類之繁倡亂多年流毒三¶
省攻衙門而虜官奪印刦村寨而放火殺人虐熖滔天¶
肆無忌憚自夫大舉之初負固梗化班師之後復出跳¶
梁乃今罪惡貫盈天奪其魄遂使官兵用命一舉斬獲¶
此皆仰仗我皇上神武昭布之所致况前此犂庭掃穴¶
<pb:KR4e0177_WYG_005-43b>¶
醜類久已膽落即今渠魁皆誅殘黨愈覺心畏地方自¶
是而寧三省邊岷庶有安枕之日矣除有功人員聴該¶
省巡按御史查照原行覈查功罪一併查明奏請外為¶
此具本専差承差鄧伯阡親齎謹具題知¶
　¶
　¶
　¶
　小山類稿巻五¶
